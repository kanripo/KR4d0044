# -*- mode: mandoku-view; -*-
#+TITLE: 公是集
#+DATE: 2015-08-24 23:51:35.160075
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷二十
<pb:KR4d0044_WYG_020-1a>¶
欽定四庫全書¶
　公是集巻二十¶
　　　　　　　　　　　　　宋　劉敞　撰¶
　五言律詩¶
　　戯和同年時在薦福寺¶
逃暑涓涓酒開襟細細風過雲催急雨落日澹秋空樹¶
影經行熟泉聲笑語通少年興不淺寧與老人同¶
　　鍊丹井¶
<pb:KR4d0044_WYG_020-1b>¶
丹成人已去泉在月空沉輕舉非吾事泓澄似客心飲¶
雖資一腹貪不近千金更愛雙桐好曽非惡木陰¶
　　水齋¶
野塘春水平間客自揚舲鷗鷺時相近波濤亦俯聼榜¶
歌漁父曲醉讀屈平經便欲從兹去秋河泛客星¶
　　長蘆口¶
泱漭東流白微茫逺嶼青風飈萬里浪性命一浮萍飛¶
鳥戢倦翼潛蛟浮暗腥由來限南北天意亦冥冥¶
<pb:KR4d0044_WYG_020-2a>¶
　　登東城樓二首¶
揺落客愁亂登臨秋色空溪流寒更碧霜樹晩増紅曠¶
野駐殘日虚軒來朔風懷歸復感别不語向征鴻¶
高樓望不極野興逺相宜宇宙一長嘯山川多所思薄¶
寒才勝酒短景不禁棊俯仰哀羣動遼遼見爾為¶
　　送人之嶺南¶
君去炎方逺行行萬里餘漸驚南瘴酷益見北人疎山¶
谷藏雄虺谿潭養鱷魚秋風鴈不到何處俟歸書¶
<pb:KR4d0044_WYG_020-2b>¶
　　城樓避暑¶
積水動微吹高樓浮薄陰登臨倦非土瀟灑勸披襟滌¶
滌原野曠熹熹城郭深浮雲空蔽日無意欲為霖¶
　　寄内¶
風雨驚春老山川入夢遥此時看破鏡何處正吹簫舊¶
種萱叢碧新歸燕語嬌佳期漫自笑不似浙江潮¶
　　送祖學士使北¶
漢廷用五餌無復請長纓猶是輶軒使時通絶域情山¶
<pb:KR4d0044_WYG_020-3a>¶
川資覽眺戰伐想縱横不負四方志那辭萬里行¶
　　聞張六復棄官歸¶
應懐折腰辱復作棄官行頗似陶彭澤兼疑尚子平兵¶
戈未消散盜賊苦縱横余亦存邱壑相期作耦耕¶
　　螢¶
翩翩豈自知厯厯眩羣飛故作穿疎牖時來鍳薄帷助¶
明清夜永除害一身微秋草隋宫路茫茫舊賞非¶
　　送簽判雍祕丞還朝¶
<pb:KR4d0044_WYG_020-3b>¶
我有幕中士名高天下聞方從玉堂召欲就子虚文相¶
得已非早送歸寧易分期君望此府急自致青雲¶
　　定水二首¶
定水涵空碧羣山凝逺嵐淵魚頗易得菱實最餘甘曠¶
野應人語凉風快酒酣誰云陵谷換自此識南潭(唐刺/史陸)¶
(長源時汝有南潭孟郊/集有詩今疑此地是)¶
此地去人近向來幽賞違使君留隼斾烟水浄魚磯秋¶
入冷蛩急波明白鷺飛異時江漢興撫事更懐歸¶
<pb:KR4d0044_WYG_020-4a>¶
　　索米¶
索米東方朔端居陸士衡書仍聞北闕賦亦讓南傖感¶
激秋風起提攜夜劍横南軍敗王畧誰事請長纓¶
　　自屯田歸望山别墅¶
岱陰宿雨霽汶北秋風過獨往予所慕躬耕人謂何林¶
間雞黍具日慕漁樵歌郤望青山郭應知惆悵多(古詩/夕宿)¶
(青山郭日上青山上青/山不可上步步常惆悵)¶
　　送高處士歸豐邑别墅¶
<pb:KR4d0044_WYG_020-4b>¶
不及西京盛空知鄠杜間衣冠為我累邱壑羡君還隴¶
麥逢春秀林花着雨斑雞豚社下醉多與謝南山¶
　　射雕¶
將軍樂射雕壯士挟烏號影捩重雲静聲翻一箭高獵¶
酣生鼻火空濶散風毛快意中原㨗何辭汗馬勞¶
　　和楊襃雨中見寄二首¶
佳雨雲龍㑹高堂河漢聲驅除三伏過埽蕩九衢清造¶
物不無意為霖真有情憐君獨高臥亹亹向羣生¶
<pb:KR4d0044_WYG_020-5a>¶
明暗變牕色蕭騷翻樹聲閉門無所詣高枕有餘清&KR0820;¶
馬正局迹韝鷹多逺情分明動秋興似欲惱潘生¶
　　貰酒¶
小徑入村塢風帘拂暮霞桃源還可宿樽酒亦容赊舉¶
眼青山秀隨松白露斜尋常出郊少未醉莫還家¶
　　張學士送酒¶
秋風埽飛葉客子鬢垂斑好事煩攜酒懐情惬閉闗坐¶
看凉月墮醉送暮鴻還後日相思意蕭蕭叢菊間¶
<pb:KR4d0044_WYG_020-5b>¶
　　朱橋(鹿兒/館前)¶
朱橋栁映潭忽見似江南風物依然是登臨昔所諳犬¶
聲寒隔水山氣晩成嵐留恨無人境幽竒不盡探¶
　　閏月朔日寄府公給事二首¶
良閏百年逢(自周廣順至/今再閏正月)佳辰獻嵗同春應隨北斗天¶
與緩東風栁帯参差翠花英㸃染紅韶華供醉眼未負¶
黒頭翁(紅翠府公宅/歌舞者名)¶
嘉月重非常芳期及載陽卻因春意晩得見嵗華長餘¶
<pb:KR4d0044_WYG_020-6a>¶
雪留寒色新梅著早香祗應勤一醉持以答風光¶
　　晦日自薦福院泛舟上女郎臺¶
晦日疑春晩佳辰强客㳺放船無用楫置酒不驚鷗牽¶
率㤀多病登臨亂百憂繁陰欺白日容易暮雲浮¶
　　新鴈二首¶
逢時志萬里非為稲粱謀眇眇江漢阻蕭蕭霜路秋知¶
機自有素側翅莫多愁風起浮雲暮空看片影流¶
萬里南飛鴈今年復此逢自難隨燕雀非不病秋冬風¶
<pb:KR4d0044_WYG_020-6b>¶
急聲高下雲深影疊重江湖雖異土汎汎爾能容¶
　　白河逢鴈¶
白河見歸鴈顧我影徘徊憶昔從此逝相看經嵗回春¶
生聊自樂鄉近不湏哀為問經南國能無尺素來¶
　　雪中鴈¶
萬里羽毛弱經時霰雪紛江湖更何取天地正同雲影¶
困低如落聲悲逺似聞識時端北向送目感離羣¶
　　燈花¶
<pb:KR4d0044_WYG_020-7a>¶
寒燈不及鄰花𧰟競爭新重疊芝三秀分明桂半輪東¶
風誰變律芳意自驚春流玩堪通夕長眉莫效顰¶
　　王秀才自蜀之京留月餘歸南都¶
相逢暫相會又向睢陽行險夢尚存蜀緇衣空厭京故¶
園見樹喜舊友出郊迎幸去君家近飛鴻時寄聲¶
　　哀王十三都官¶
把臂猶昨日如何長不歸賓天亦有似招隠固疑非玉¶
折謝庭樹綵餘萊子衣永懐想平昔涕下不能揮¶
<pb:KR4d0044_WYG_020-7b>¶
　　始秋二首¶
暑兼流火逝秋共北風迴嵗晏蒹葭色宵征蟀蟋哀平¶
分感揺落留滯悵徘徊知負滄洲約枯槎八月來¶
秋色忽已改旅程殊未央水雲含變態山雨送凄凉杳¶
杳青楓暮菲菲白芷香多才悲宋屈揺落近滄浪¶
　　送張器判官(此君自初登第至今二十/餘年某縂角時盛聞其名)¶
王國推多士聞名二十年白頭傾敝葢珠履尚賔筵禮¶
樂期先進功名望昔賢激昻知已晩意氣歘飄然¶
<pb:KR4d0044_WYG_020-8a>¶
　　隠直感秋思南游予欲北還未得¶
&KR0820;馬常嘶北邉鴻郤願南一時秋氣感兩地物情諳俗¶
怪𤣥尚白自疑青出藍何當鹿門隠數就徳公談(隠直/書云)¶
(故交同學/皆已軒騰)¶
　　始聞鴈¶
長風送羽翼千里逐陽和朔漠應飛雪江湖始見波識¶
時機不淺愁旅叫空多勿以稲梁故早飛乘網羅¶
　　府公説牡丹盛開是日逼晩意不及觀¶
<pb:KR4d0044_WYG_020-8b>¶
落日含明艶輕風襲煖香傳聞亂人意相見㺯春光醉¶
裏嵗空晏愁中夜未央異時驚麗絶秉燭正難㤀¶
　　與楊十二廷評同登城東門¶
緑樹浮萍合青山晝障開登臨共今古壯觀雜歡哀長¶
日消棊局微風引酒杯浮雲滿西北容易雨飛來¶
　　春暮聞鶯¶
醉裏春空盡江邉客未歸可憐鳴晛晥似欲訴芳菲珍¶
樹移時語殘花入眼稀離居亦幽獨求友莫相違¶
<pb:KR4d0044_WYG_020-9a>¶
　　除日雪¶
迎年椒獻頌駐臘雪留寒偏坐春華早微増暮景寛瓊¶
瑶九城闕玉帛萬衣冠欲書甘泉會他時盛暑看¶
　　秋鶯¶
高舉慕求友翩然辭谷中那知改春序又復到秋風節¶
物感歸燕異聲嗟逺鴻歸非今正好霜露脱梧桐¶
　　凉夜露卧¶
風露清相襲銀河湛不流澄輝亦終夕爽氣特先秋高¶
<pb:KR4d0044_WYG_020-9b>¶
臥自微尚冥煩嗟倦游不眠計萬事出處竟悠悠¶
　　空釣得魚¶
持鈎非有釣吾猶臧丈人何知引纎繭忽復得潛鱗獨¶
樂意逾適儻來情亦真君看渭旁叟八十老垂綸¶
　　秋月¶
蟾光瑩碧墀天色凍琉璃市響新晴後風和欲暖時杉¶
松冷岑寂樓殿黒参差静者非無趣長吹遺所思¶
　　月夜二首¶
<pb:KR4d0044_WYG_020-10a>¶
月出浮雲盡風生中夜清星辰競揺動河漢湛虚明老¶
樹稀疎影驚禽斷續聲秋懷先已亂蟋蟀更宵征¶
涼月含秋色江天復雨晴風雪異明滅河漢亦凄清驚¶
鵲時翻樹悲笳逺過城不眠看列宿磊落背人傾¶
　　送同年王殿丞知鄞縣¶
同日大梁客共登青雲梯逢時方躍馬從政暫驅鷄萬¶
水會東海干巖開郯溪逺㳺觀益壯肯為簿書迷¶
　　風雨¶
<pb:KR4d0044_WYG_020-10b>¶
園林自有主風雨苦無情宻葉枝枝綠飛花片片輕眼¶
看春不住醉任酒頻傾何處鶯求友時聞囀一聲¶
　　送汝南張祕校及第後之官¶
從我陳蔡者憐君不及門青雲期自致鳴鶴果孤鶱仕¶
道半綸重及親三釜尊因聲謝汝士為喜月告存¶
　　戯呈府公¶
殘春亦無幾短夜不須眠翠幕深燈燭清風引管絃詼¶
諧玩兹世醉倒㤀吾年不作方外趣安知濠上賢¶
<pb:KR4d0044_WYG_020-11a>¶
　　度支蘓員外才翁挽歌二首¶
湖海青雲士元龍如古人草書到聖地詞學洎天倫零¶
落風流盡平生意氣親空存華屋處寂寞已埃塵¶
愛客毎傾葢傳家能象賢猶多嫌白眼自不廢青氈(此/家)¶
(大門以來收古書/盡甚衆至君尤備)吏隠如他日郎潛遂幾年人琴俱已¶
矣情至一潸然¶
　　挽宋道中詞(君召試學士院得/尚書屯田員外郎)¶
交㳺日零落之子復云亡常恨神鋒雋端成中道傷文¶
<pb:KR4d0044_WYG_020-11b>¶
章不用世詞賜僅為郎名士如君輩風流豈易㤀¶
　　吳侍郎挽詞二首¶
高第賢良䇿朝廷擢季功固疑多直諌不得久居中長¶
嘯臨邉月孤飛避逺鴻盤桓周召際重見二南風(公治/河南)¶
(又治陕所/作詩甚多)¶
臨汝休車騎治中愧後門平生一傾葢談笑極㤀言契¶
闊聲塵逺差池嵗月奔匣中寳刀贈知辱故交恩¶
　　與黄寺丞卜鄰¶
<pb:KR4d0044_WYG_020-12a>¶
卜居先卜鄰相望成相親無復羇旅恨况逢性情真食¶
薇亦自足傾葢不為新杖屨通阡陌誰能倦角巾¶
　　聞徙闗中兵偹河東¶
敵兵絶當路戍卒下河源烽火飛狐口旌旗積鴈門和¶
親固下䇿薄伐本中原誰斷匈奴臂非無國士恩¶
　　立冬後風雨¶
冷雨欲成雪高風催過雲流光隨衮衮吹蘀共紛紛此¶
去天地閉向來金石焚敝貂寧獨恨四序欲平分¶
<pb:KR4d0044_WYG_020-12b>¶
　　别西掖手種小梧桐贈三閣老¶
亭亭高未足玩玩意空深頗似少陵叟能留一院陰幸¶
今長勿翦無用晚知音莫作吳儂態翻從爨下尋¶
　　西風¶
西風木葉下逺想洞庭秋物色摧年老天時助客愁李¶
衡千樹橘張翰一漁舟亦自人間樂功名安足謀¶
　　北風¶
北風動江海飛雨濕清秋蝉噪曽何急猿啼不自愁冥¶
<pb:KR4d0044_WYG_020-13a>¶
㝠高葉下莽莽亂雲浮正復開人意披襟百尺樓¶
　　盗賊¶
村落枹鼓起城樓刁斗頻畏塗深虎豹行路入荆榛故¶
老人人怨烽烟處處新桃源容客棹屬意武陵春¶
　　風雨¶
春光從此半無復强淹留風雨仍何急鶯花各自愁登¶
臨非故土揺落自清秋物物驚人眼應須與醉謀¶
　　黛陀石馬蹄硯¶
<pb:KR4d0044_WYG_020-13b>¶
一片蒼山石遥憐巧匠心能存辟雍法宛是褭啼金氣¶
奪秋雲濕光含墨海深魚龍隨醉筆變化出幽岑¶
　　離鄂州至漢陽¶
小郡縁山腹孤城闇夕楓蛟龍戯霧雨鼓角亂西東江¶
漢浮南紀秋冬擬緒風離騷楚人恨過半夕陽中¶
　　初冬¶
陽光轉南極漸喜入吾廬物色經霜後雲容欲雪初嚴¶
風動枯槁凛氣益蕭疎何日陽春筦潜興冰下魚¶
<pb:KR4d0044_WYG_020-14a>¶
　　三月九日過正衙¶
去事駒過隙此身江載萍赤墀容再謁清涕忽雙零海¶
鳥眩韶舞天潢愁客星平生鴻鵠志獨有去冥冥¶
　　病中辱聖從龍圖侍郎見訪聞便赴西州不及款¶
　　曲偶成五言奉呈¶
衰病淹嵗晩分飛愁逺行能回長者轍因見故人情後¶
㑹知何地相看疑此生不為習鑿齒應作左丘明¶
　　君章見過¶
<pb:KR4d0044_WYG_020-14b>¶
衡門入秋草幽獨得棲遲車馬來何屢樵蘓不自期書¶
成𤣥尚白衣敝素為緇予亦貧非病君應信所為¶
　　鄰幾君章見過¶
兩君共羇旅三徑肯淹留秀色映凉月清風生早秋樵¶
蘓亦不爨樽酒自相酬歡然夜遂永河漢西南流¶
　　新燕¶
無奈春還老秪看燕復來凌風舞輕健盡日語徘徊久¶
客宜相識重簾為爾開畏人俱混俗出處免沈猜(莊子/曰鳥)¶
<pb:KR4d0044_WYG_020-15a>¶
(莫智于鷾鴯其畏也而/襲諸人間鷾鴯即燕矣)¶
　　馴燕¶
非無鷹隼慮自識主人歸立語移&KR1084;日翻飛試羽衣江¶
湖萬里濶天地一身微不作驚鷗别何須强察機¶
　　雨中出城行汝水上¶
東野宜獨往此中如舊溪好風凉送雨流水碧循堤樹¶
宻扶行葢沙平印馬啼城樓隔雲霧歸路欲全迷¶
　　次韻奉和¶
<pb:KR4d0044_WYG_020-15b>¶
少濯滄浪水成君真隐高虚舟&KR1316;上下樽酒寄逰遨静¶
境惬外奨緩歌㤀我勞興餘可逕返落日麗平臯¶
　　奉陪汎汝水作(江休復鄰/幾作附)¶
汝潁日㴞㴞巢由絶世高風流雖緬邈舟楫共遊遨雉¶
堞縈回逺山川應接勞幸陪觴詠末旌斾駐蘭臯¶
　　西浦阻雨¶
黒雲連海靣急雨漲淮潮稍稍州渚沒昬昬城郭遥畏¶
塗仗忠信高舉幸扶揺不作圖南興誰當慰寂寥¶
<pb:KR4d0044_WYG_020-16a>¶
　　黒雲¶
屯雲望如墨萬里横空浮白日變𤣥夜朱明成素秋疾¶
風動屋瓦急雨落河流俯仰駭神化精微難與謀¶
　　傷梅公異二首¶
已矣梅公異鄉庠漫貢生竟無楊得意終失馬相如道¶
徳生何負心懐死不攄新墳帝城外贈淚獨沾裾¶
刻苦身常病憂愁夀易侵空令武子死誰聼伯牙琴寥¶
落書盈篋肅條風滿林惟應都下士能記洛生吟¶
<pb:KR4d0044_WYG_020-16b>¶
　　傷胡二湘¶
知心不易得此别定終天自古皆有死夫君獨少年論¶
文真已矣揮涕黙澘然會有清琴在祗應永絶絃¶
　¶
　¶
　¶
　¶
　公是集巻二十¶
