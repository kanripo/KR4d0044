# -*- mode: mandoku-view; -*-
#+TITLE: 公是集
#+DATE: 2015-08-24 23:51:35.133066
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷十八
<pb:KR4d0044_WYG_018-1a>¶
欽定四庫全書¶
　公是集巻十八¶
　　　　　　　　　　　　　宋　劉敞　撰¶
　七言古詩¶
　　送劉涇州¶
劉侯之弓三百斤壯氣可以摧浮雲不忍區區事狐兔¶
自請治郡當邉塵天子外家異恩禮秋廟舊鼎多功勲¶
少雖侍中貴省士匈奴宜避飛將軍憶昔汝南始相得¶
<pb:KR4d0044_WYG_018-1b>¶
十年見君我髪白可憐日月如過翼我誠儒生猶恨惜¶
腰間寳刀手中䇿馳騖萬里須努力¶
　　種桐¶
東園方樹盈百株四桐晩種皆丈餘不縁桃李鬪顔色¶
不為琴瑟養肌膚霜秋要成萬葉子他日與致丹山雛¶
野人此意真不誣鳳鳥不至吾已夫¶
　　懷歸操二章¶
蟋蟀在堂嵗月除今我不樂鬱以紆豈不懐歸畏簡書¶
<pb:KR4d0044_WYG_018-2a>¶
蟋蟀在堂嵗月逝今我不樂濡以滯豈不懐歸朋友畏¶
　　新灘行¶
憶昔秭歸之山崩震驚千里如雷霆江水逆流洞庭竭¶
至今蓄怒猶騰凌洄淵沈沈色如墨髣髴半露峯巒形¶
懸波一瀉三百仭魚鼈蛟龍俱不寧天宫高居漏天隔¶
無故設險憂羣生時無伯禹真巳矣坐念蔬鑿何由能¶
　　靈椿館風折椿樹¶
野人獨愛靈椿館館前靈椿聳危幹風柔雨練三月餘¶
<pb:KR4d0044_WYG_018-2b>¶
奕奕中庭蔭華傘清陰及物不自惜赤日當天損炎旱¶
危簷宻牖清有餘翠竹猗桐何足算南山白虎嘯狂飇¶
孤根易動枝條散芳華寂寞未及衰萎遲遂比溝中斷¶
君不見月中紫桂天上榆有名無實安自如天河均濶¶
易生植甘露洒葉長扶疎結根得所應自貴庇蔭雖逺¶
真徒虚靈椿乎莊子浪叟誠爾徒爾當自取八千嵗今¶
顛蹶矣人誰扶¶
　　觀林洪範禹貢山川圖¶
<pb:KR4d0044_WYG_018-3a>¶
若昔文命熈帝虞大龜浮洛出元謨翍山瀉澤魑魅走¶
四海砥定由天扶周摧嬴仆亂疆理壁中但得司空書¶
先生始病學者惑為畫盈尺山川圖職方輿地在眼下¶
地勢天文高下殊始驚六合可舒巻吾道指掌何難乎¶
先生當時持此藝欲以稽古開天意命乖時背竟何為¶
于今傳者為張宜宜生五十頭已白連蹇不為州郡辟¶
朝廷何時舉行河合笑平當未精賾(平當以經明/禹貢舉行河)¶
　　昨日風贈王舒¶
<pb:KR4d0044_WYG_018-3b>¶
昨日風今日雨門前泥坑昨夜土秋懐悽愴誰最多江¶
南秀才洛下旅十年麻衣走南北飢寒不比倉中鼠悠¶
悠暖日庇重雲舉頭看天不得語¶
　　同永叔和介甫昭君曲¶
漢家離宫三十六宫中美女皆勝玉昭君更是第一人¶
自知等輩非其倫耻捐黄金買圖畫不道丹青能亂真¶
别君上馬空反顧朔風吹沙闇長路此時一見還動人¶
可憐怏怏使之去早知傾國難再得不信傍人端自誤¶
<pb:KR4d0044_WYG_018-4a>¶
黄河入海能郤來昭君一去不復回青冡消摧人迹絶¶
惟有琵琶聲正哀¶
　　子直攜雜文見過¶
王孫少年敏於筆壯如驊騮勇鸇鶻揺毫裂簡殊多端¶
因事陳詞不専一春風吹空花滿眼秋霜縮物寒吹骨¶
元氣回復無常形四時變化豈定律斯文法天亦自然¶
古來逹者猶識偏今君始冠便如此後日更老當誰先¶
憶昔孟軻有遺語取之左右逢其源乃知述作繋根本¶
<pb:KR4d0044_WYG_018-4b>¶
根本苟盛枝條繁君能致身取不朽得世知吾得賢友¶
　　戲題歐陽公㕔前白鶴(歐云此鶴畏寒/常于屋中養之)¶
明公雙鶴未易知志在赤霄萬里外低頭啄泥不自聊¶
拊翼向人幾可愛北風崩雲三尺雪側睨天池頗愁絶¶
不忍鳬鴈争稲梁誤譏燕雀附炎熱答公厚意終一飛¶
萬人仰首公看之¶
　　大風¶
嘈嘈大風起朔方白日不没天蒼蒼洞庭彭蠡半飛灑¶
<pb:KR4d0044_WYG_018-5a>¶
厚地圓天俱抑揚鵾鵬變化不可測風雲感㑹生羽異¶
方春殺氣何時極生物悲愁少顔色¶
　　同永叔哭聖俞¶
子真之後千餘年人物寥落無幾傳聖俞晚出江海壖¶
眉目自覺真神仙氣如陽秋和以妍文若河漢清且淵¶
大鈞匠物豈强鐫飛黄絶塵寧俟鞭名為實賓道所捐¶
才與時&KR1541;行苦邅起草建禮衰可憐掌教國子寒無氈¶
誰不富貴君重遷誰不耄期君疾蹎長松摧壑芝焚烟¶
<pb:KR4d0044_WYG_018-5b>¶
誰其尸之當問天遺草大小三千篇白玉落落珠聨聨¶
此自可敵當世權物莫兩大猶信然我家江南再世前¶
與君通家情有連見君縂角今華顛于我莫逆好巳偏¶
今也已矣嗟絶絃涙如翻波正淪漣翰林文章日月懸¶
鑿石銘徳埋九泉上書立後禄紹先分宅恤窮祭有田¶
嗚呼豈非天下賢義不背死而苟焉念子可以無悁悁¶
　　魯風二首時聞孔中丞卒¶
太山之雲朝觸石清陰油油麗空碧塵生東田禾麥槁¶
<pb:KR4d0044_WYG_018-6a>¶
季女呼嗟待膏澤北風吹空不成雨中道無復見形迹¶
嗚呼天高誰問天人今相説䜛風伯¶
新甫之栢徂徠松枯根高齊千仭峯天令爾生禀剛直¶
夀比王喬誰與同驚霆何時發巖底堅節青姿化為燬¶
君不見蟠木但以左右為先容能令人意尚竒詭¶
　　續楊十七輓蘓子美詩¶
吾聞蘓侯不及識内嘉孤雄世難得文如翻波氣龍虎¶
風雲晦明在頃刻中間流落自天意今雖暫困當永適¶
<pb:KR4d0044_WYG_018-6b>¶
忽傳長逝既巳矣知與不知同歎息曩者避地金馬門¶
獻書著論驚上國材豪志劇少所有倐忽變化不可測¶
結交必皆天下士朝廷見人退自斥指揮功名力可取¶
城郭披露曽不惜廟堂諸公交口薦天子亦稱萬人敵¶
中道齟齬空歸來扁州東浮問損益登臨姑蘓睨滄海¶
憤歎始覺區中窄徉狂爛醉遺日月欲乘長風掛危席¶
安期洪厓殊髣髴蓬萊方壺定可陟浩歌秀句凌斗牛¶
至今紫氣猶融奕若人不應逐物化吳中好事先巳惑¶
<pb:KR4d0044_WYG_018-7a>¶
邇來安知非形解世上蜉蝣限畛域遺編逸藁尚多有¶
但恐靈物隨變匿君當收拾藏永久毋以交情死生易¶
　　大雨行¶
日中驟雨海上來懸流滂沱正奔猛㘭堂舊乾不濡足¶
回頭穿鑿成方井炎凉更代如恍惚明晦回環不俄頃¶
地形天事無久長何况人情足馳騁君不見張耳陳餘¶
刎頸交中道相捐豈終永¶
　　錦繡溪行¶
<pb:KR4d0044_WYG_018-7b>¶
金霞巻風漾清碧翠藻玉沙相厯厯旌旗不動蛟龍眠¶
空濛錦繡張春色五紋婉轉沈吟香時時飛出雙鴛鴦¶
笑窺貝闕倚瑶瑟金華射天高下光海近蓬萊郤清淺¶
星客浮槎莫輕返齋房幾日饜華芝瑶席香殘舞燕歸¶
錦繡溪邉春幾許欲尋清淺醉芳菲¶
　　送鄰幾之官兼遊天台四明見于詩中¶
蓬萊謫仙頭半白揺揺去為江南客長風醉送浮海航¶
宿雨自蠟登山屐山海使人行易迷君雖吏隠歸何時¶
<pb:KR4d0044_WYG_018-8a>¶
若攀琪樹亦相憶三鳥飛來寄消息¶
　　襃信新蔡兩令言飛蝗所過有大鳥如鸛數千為¶
　　羣啄食皆盡幕府從事往按視如言因作短歌記¶
　　其實¶
廣州竒禽鴻鵠羣勁羽長翼飛蔽雲嘯儔命侣自其職¶
飲水棲林餘不聞今年飛蝗起東國所過田疇畏蠶食¶
神假之手天誘𠂻此鳥乃能去螟賊數十百千如合圍¶
捜原剔藪無孑遺厯尋古記未曽有細察物理尤應稀¶
<pb:KR4d0044_WYG_018-8b>¶
憶昔虞舜徳動天象為耕地鳥耘田聖時多瑞亦宜爾¶
請學春秋書有年¶
　　月夜聞唱歌¶
滿城明月中宵白淮南唱歌如淮北春風忽起高入雲¶
餘聲卻下盤阡陌南音俚曲自相知時復一笑情熙熙¶
誰道幽蘭白雪好只見獨謡應獨悲¶
　　寄楊彦文(楊窮居呉中子與楊友/貧無以贍作此見意)¶
高冠長劍非一賢子獨困窮情可憐差池早為後曺掾¶
<pb:KR4d0044_WYG_018-9a>¶
坎砢復就東山眠昔者結交期白首邇來傾葢凡幾年¶
窮轍決江竟寥濶緼袍共敝無由縁人生如處不如意¶
自古富貴皆由天天門九重不可問咄嗟拊髀心拳拳¶
　　寄范十九¶
君毋走馬君竟走走馬蹶塊傷君手蹭蹬翻成折臂翁¶
世間肯要三公否西郊敵騎非常壯年年犯邉殺邉將¶
勁弓長劍如君徒始堪追逐青海上功名棄置時未可¶
意氣激昻人所望側身萬里風雪寒無由贈子黄金丹¶
<pb:KR4d0044_WYG_018-9b>¶
　　劉涇州以所得李士衡觀察家寳硯相示與聖俞¶
　　玉汝同觀戯作此歌¶
李侯寳硯劉侯得上有刺史李元刻云是天寳八年冬¶
端州東溪靈卵石我語二客此不然天寳稱載不稱年¶
刺史為守州為郡此獨云爾奚所傳兩君盧胡為絶倒¶
嗟爾于人幾為寳萬事售偽必眩真此固區區無足道¶
　　和府公觀劉團練寳刀詩(此刀新羅所貢上以劉/正先為珧珌鐐琫制作)¶
　　(絶巧/也)¶
<pb:KR4d0044_WYG_018-10a>¶
吾宗寳刀清如水東夷昔時獻天子孤光晝射滄海寒¶
殺聲夜吼蛟龍起上為鐐琫下珧珌粲如珠璣耀朝日¶
制度還存三代風精神未是塵中物祕藏武庫人莫窺¶
外家將軍獨得之四方昇平竟未試流落功名翻可悲¶
時無薛燭誰賞異廟堂宗工詩絶世丈夫要取萬里侯¶
肯令神兵負詩意¶
　　與聖俞君章樞言持國飲因以太公大刀王莽錯¶
　　刀示之(大刀長五寸半闊一寸正為刀形鑄作絶/精巧其靣有古文三字上一字可曉曰齊)¶
<pb:KR4d0044_WYG_018-10b>¶
　　(下二字不可曉其背為圜法錯刀長二寸厚四分/金錯篆文兩字上曰一下曰刀又其下曰平五千)¶
　　(沂州民鑿地破古塚獲之各數十百枚稍為好事/者購取王公和守沂州求得數枚以其一遺予)¶
君不見九府圜法傾東鄰齊公大刀又日新君不見黄¶
牛白腹蕩滄海亡新錯刀忽遽改一盈一虚更貿遷勢¶
如流波不復還邇來上下各千嵗(自太公至新室千嵗/自新室至今亦千嵗)¶
何異俛仰須㬰間王伯之事百存一况此錢刀握中物¶
愚智共盡令人悲興廢相尋空史筆前有一樽酒浩歌¶
為君夀君能識此當日醉身世悠悠復何有¶
<pb:KR4d0044_WYG_018-11a>¶
　　往年築青澗城各有得佩刀者莫知其何世物余¶
　　按故史則赫連勃勃所鑄也所謂大夏龍雀者是¶
　　矣客因以遺予為作七言詩¶
赫連寳刀利且堅霜鱗錯落龍雀環當時鑄作妙一世¶
赫赫似與天相連雷公祝融借光彩蓬飛中原鯨振海¶
神物羞為不義屈一去人間向千載蛟蟠虎化自有時¶
氣如投蜺世莫知力能提攜倚天外一埽雲霧君看之¶
　　寒林石屏風¶
<pb:KR4d0044_WYG_018-11b>¶
屏風畫山皆任假寒林石屏自然者蒼紋紺脈亂交加¶
短樹高枝自瀟灑觀者寧分畫與非但怪竒妙非人為¶
又疑古苔著石瘦何得本末無纎遺桑田變海松柏死¶
寒暑不及榮枯期佳哉大鈞育羣類埏鎔精巧無巨細¶
天真通貎皆生成俗師筆墨那形似居人幽獨最相宜¶
樸厚逺謝雕鏤姿城中雲母屏更好慎勿浪示豪家兒¶
　　秋園行¶
空園過霜無餘綠上有梧楸下蘭菊疎陰雖存不自蔽¶
<pb:KR4d0044_WYG_018-12a>¶
殘香已斷誰更續憶昔繁華今九秋天時人事略相侔¶
放懐未能驚物化爛醉聊可為君謀¶
　　槐陰¶
都城廣陌如綺分緑槐左右結浮雲火輪東升又西没¶
倒影参差朝復曛輕車重馬誰家子側肩相逢宻如蟻¶
共看擇蔭須㬰間可憐争道尋常裏下有溝水日夜流¶
年華視此俱悠悠¶
　　春陰¶
<pb:KR4d0044_WYG_018-12b>¶
楚山春陰誰復數朝朝出雲暮暮雨高唐恍惚信有神¶
晦明代謝今猶古蜀江渺渺水東流苦霧淒雨翻似秋¶
日月高懸不可遇眼看卑濕令人愁¶
　　桃源¶
武陵谿水清無塵武陵桃樹花長春會買漁舟謝賔客¶
來作武陵山下人秦人洞府晉人谿碧草紅桃處處迷¶
流水至今堪悵望問津從古失端倪山川非復壼中見¶
雞犬猶傳雲外啼頋視人間真敝屣為煩仙子託幽棲¶
<pb:KR4d0044_WYG_018-13a>¶
　　和永叔十二韻(次/韻)¶
愛公猶愛屋上烏何况公家手種菊憶昔重陽醉共賞¶
已落紗帽歡不足誰令繁霜逼芳意坐使嚴風巻餘馥¶
主人于此情不淺上客方來强令束馬聲玲瓏揺玉環¶
屨綦參差破苔緑重尋荒徑憶五栁因咏東籬憇茅屋¶
巳憐歸鳥有真意更覺晨風傷局促引杯大釂傾玉壺¶
擊節應非響喬木物華瞬息暫入夢世事蚊虻一過目¶
浮邱接袂當鳳舉俗士歌驪真狗曲衣冠頃來塵土變¶
<pb:KR4d0044_WYG_018-13b>¶
形貌今者毛髪秃公詩乃使我㤀老逸調何由能繼屬¶
　　今城寄仲弟¶
共城稲秧如黍禾共城木少種竹多熟聞邇來風土美¶
貧無置錐知奈何百門蒼翠太行麓百泉清泠淇水澳¶
長安宦遊跬步到隠居鷄黍終年足人生早念少游言¶
燕領莫矜飛食肉即今囊空未果歸且為黎侯歌式微¶
寄聲好在久良苦異時自檝來迎汝¶
　　田家行¶
<pb:KR4d0044_WYG_018-14a>¶
春耕高原不辭苦晚嵗離離滿百畆豈知輸稲如輸金¶
始信種田虚種黍持黍易金入市行粳稻踴貴黍價輕¶
十鍾一石亦不憚三時力農空自驚去年嵗荒食丰菽¶
今年嵗豐彌不足物理悠悠難豫謀誰謂豐荒略相覆¶
　　荒田行¶
大農棄田避征役小農挈家就兵籍良田茫茫少耕者¶
秋來雨止生荆棘縣官募兵有著令募兵如率官有慶¶
從今無復官勸農還逐魚鹽作亡命¶
<pb:KR4d0044_WYG_018-14b>¶
　　戯作青甆香毬歌¶
藍田仙人採寒玉藍光照人瑩如燭蟾肪淬刀昆吾石¶
信手鐫花何委曲濛濛夜氣清且嫮玉縷噴香如紫霧¶
天明人起朝雲飛髣髴疑成此中去¶
　　櫻桃花開留徐二飲¶
晨暉照屋清露晞櫻桃花房開欲齊繁花先得造物巧¶
不與衆卉爭高低参差蕚蕚相照耀恍惚滿眼令人迷¶
鳥驚風過若無意雲起雪飛空滿蹊仰攀濃香俯玩影¶
<pb:KR4d0044_WYG_018-15a>¶
應接不暇昏鴉棲流光易失動壯士斗酒相勞和天倪¶
浩歌直欲并日夜醉耳不能分鼓鼙人間出處未嘗定¶
暫雖㑹合終當暌子今躍馬至萬里脱略塵土排雲霓¶
豫知明年花復發悵望君子無由携少年且作後日意¶
更使封植驚淮西¶
　　萬巻生¶
白頭書生南國賢讀書萬巻夜㤀眠陋巷簞瓢未曽飽¶
苦心獨行竟誰憐繙經遍窮十二等陳力夐過三千年¶
<pb:KR4d0044_WYG_018-15b>¶
莫笑青袍學士老太平能頌連中絃¶
　¶
　¶
　¶
　¶
　¶
　¶
　公是集巻十八¶
