# -*- mode: mandoku-view; -*-
#+TITLE: 公是集
#+DATE: 2015-08-24 23:51:35.201452
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷二十三
<pb:KR4d0044_WYG_023-1a>¶
欽定四庫全書¶
　公是集巻二十三¶
　　　　　　　　　　　　　宋　劉敞　撰¶
　七言律詩¶
　　贈致政葉郎中¶
老掛朝冠息故園國人同嘆仲翁賢心慙白首戀三署¶
意與赤松均大年玉樹承風榮紫闥史臣書美耀青編¶
他時就問朝廷䇿還見公卿語鄧先¶
<pb:KR4d0044_WYG_023-1b>¶
　　次韻和寄¶
講業儒林璧水開望親雲下想徘徊平原日暖歌鴒在¶
横隴風髙聴鴈来隐几郡齋閒主諾薦羞家府樂循陔¶
何時乞得歸寜告對襲班衣捧慶盃¶
　　　寄獻淮西大哥給事(附詩淮西給事即敞也/此  當係其弟攽作)¶
　千里提封盛府開照淮紅斾晩徘徊地靈固有壺公¶
　舊時泰不同唐相來韋斷陳編占藥喜珠揮新什詠¶
　蘭陔阿連今羡南飛翼酒影猶能入夀盃¶
<pb:KR4d0044_WYG_023-2a>¶
　　送晏公留守南都¶
蒼龍大火明堂分原廟離宫萬乘居五帝遺聲在名頌¶
三公出使用安車去思尚想多耆老條教祇煩讀舊書¶
複道平臺彌百里鄒陽何處曵長裾¶
　　伯父挽詞¶
四十賔興七十歸清風逺與古人稀未如彭祖猶為天¶
頗似桐鄉得所依(大塋在京師伯父嘗/為長洲因遂𦵏焉)何路可能奔逺¶
日此生無復待烏衣故尋庭樹丁寜誨東望吳門涕自¶
<pb:KR4d0044_WYG_023-2b>¶
揮¶
　　城下種竹今春極有佳筍¶
環城宻篠舊檀欒春筍新成幾萬竿池上龍蛇驚蟄起¶
軍中矛㦸繞營看嗚啼窈窈千重碧風𬨨蕭蕭五月寒¶
緩帶輕裘容自暇屨綦多向此林端¶
　　四月見梅花作¶
臘前芳樹暑前開笑憶周南摽有梅玉色還如雪中見¶
天香不減嶺頭来黄鶯未識休頻顧粉蝶初逢亦自猜¶
<pb:KR4d0044_WYG_023-3a>¶
應與靈芝競三秀碧城瑶圃隔塵埃¶
　　寄慶州子華侍讀諫議(近有書/道舊)¶
禁中頗牧去臨戎屬國歸來敵壘空聞道詩書今絶幕¶
復看天馬亦從東醉傾床酒留邉月歌倚鵾弦舞朔風¶
猶憶平生歡一笑莫忘書札寄賔鴻(去年慶州討畔有/功近西人上書乞)¶
(六經又遣使大/市邉馬故并及)¶
　　姚家寨道中逄李諫議¶
蕭蕭歸騎厯崔嵬一見塵中耳目開授玉同為萬里使¶
<pb:KR4d0044_WYG_023-3b>¶
望雲先識二星囬北荒鵬躍南溟去西極馬循東道來¶
世上應無此别逺留連彊盡手中杯¶
　　逢范景仁李審言二諫議¶
怪來原隰滿光華不意相逢天一涯乆别班荆情未易¶
少留傾盖日空斜山連木葉千峯雪地逼龍城萬里沙¶
深愧壮心輕逺適自嫌憔悴聴悲笳¶
　　貝州未破書寄王子直司徒¶
孤城死地尚睢盱智勇俱當竭蹶趨貧且賤焉真恥也¶
<pb:KR4d0044_WYG_023-4a>¶
壮之良者盍行乎料無豪傑同吳反隂有神靈助漢誅¶
深怪先登少瑕叔不應時論惜蝥弧¶
　　酬宋次道憶館閣曝書七言¶
長廊複閣接天居炎日清風蠧寶書乍到似迷羣玉近¶
饜觀疑及羽陵餘俊游真與塵埃隔逸賞空驚應接踈¶
石室㑹湏歸史筆周南寜復滯君車¶
　　九日龍華閣寄永叔(永叔有/書見憶)¶
黄花欲落曉霜濃極目秦川一望中節物還如去年好¶
<pb:KR4d0044_WYG_023-4b>¶
懽游不與故人同接䍦自恣風前落羽檄寜妨席上通¶
還畏簡書歸未得寄詩黄閣付征鴻(是日得秦州/檄調兵&KR0640;邉)¶
　　寄題友生水閣¶
曲岸重重植淺莎雨餘初覺長㣲波水紋滿屋浮清簟¶
風力衝階折芰荷境靜自宜詩興逺夜空應見月明多¶
從来著述希揚子為羡幽人載酒過¶
　　逢永叔¶
絶域逢君水暫留舉杯相屬問刀頭久持漢節旄空盡¶
<pb:KR4d0044_WYG_023-5a>¶
獨拜穹廬死可羞醉裏嵗華驚易老愁邉溝水愴分流¶
玉闗生入知無恨不願張騫博望侯¶
　　和永叔景靈朝謁從駕還宫¶
漢帝迎年十二樓明廷朝計萬諸侯真仙降集鈞天樂¶
雲旆囬翔駟玉虬物色遥占紫氣入香烟不隔曙光浮¶
祕詞非為神君語自飭衣冠渭北游¶
　　泥雨早朝¶
雲氣巻舒東復西月華明晦曉兼迷正憐盛服坐假寐¶
<pb:KR4d0044_WYG_023-5b>¶
何處蒼蠅來誤雞髙卧山林勞夢想出門冠帶混塗泥¶
人間氣味故易厭豈若從容歸治畦¶
　　次韻得午日酒¶
午日風光復晏隂軒昂未許嵗華侵楚魂招後宜皆醉¶
春醖來時且獻斟髙枕洞庭看鳥度巻簾衡岳聴猿吟¶
郢中寡和由來事應喜新詩有嗣音(王僧逹答顔延年/詩云春醖時獻斟)¶
　　十二月十六日¶
水國冰銷天欲春山城日出景還新可憐物色曽非土¶
<pb:KR4d0044_WYG_023-6a>¶
亦復窮愁不放人碌碌流年轉車轂悠悠生意厭風塵¶
草茅不必開三徑杖履何嘗及四鄰¶
　　孫侍郎訪及仍携示近詩¶
泌水衡門野老居彤幨丹轂使君輿固驚北海猶知備¶
曽謂西河尚起予髙卧窮愁述嵗晩立談襟抱為公攄¶
浪傳方伯中和頌詎有虚儀講徳書¶
　　逄吕侍郎¶
北鴈南鳬不自期異鄉交臂復分飛壮心巳折霜侵鬢¶
<pb:KR4d0044_WYG_023-6b>¶
徂嵗相看涙滿衣絶幕隂多逄日少滯林行苦見人稀¶
子牟意緒君諳識况乃登臨逺送歸¶
　　寄西臺吳侍郎¶
淮陽髙卧彊逾時洛水嵩峯入夢思霖雨徒深旱嵗望¶
白雲自與帝鄉期功名擺落人間世出處優游萬乘師¶
坐視天民應未可似公當就太平基¶
　　同濟川題王金吾園亭¶
王侯功業等山河謝傅風流倦爕和治第由來處窮僻¶
<pb:KR4d0044_WYG_023-7a>¶
賞心曽是極酣歌嵗寒松竹孫枝在詩罷池塘宿草多¶
聞道将軍亦愛客春游不問主人過¶
　　謝晏公蓮實¶
落蘂漂香思碧蓮嫩芳成實澹晴烟玉杯側露參差重¶
麟趾模金約略圓擷秀乍聞囬急槳薦新還許備加籩¶
渉江不限芻蕘往志服深希百疾蠲(本草經藕實久服/除百疾延年也)¶
　　答許待制依韻¶
水衡錢朽太倉陳均逸于藩布上仁朞月政聲歸卧理¶
<pb:KR4d0044_WYG_023-7b>¶
舊邦風物變車鄰懐章昔别江湖永辭劇由來意氣真¶
召伯甘棠大山賦去思留得與邦人¶
　　曹秀之待制罷福建還朝劉君玉待制自長沙移¶
　　鄧俱㑹郡下作七言敘别¶
華閣昭囬雲漢間侍臣髙選奉清閒曹劉共許同時貴¶
楚粤初看報政還邂逅相逢驚逺别從君一笑發愁顔¶
莫教鐃鼔催行色更益春風雨鬢斑¶
　　将去上清題梧桐樹¶
<pb:KR4d0044_WYG_023-8a>¶
小砌圓隂覆暝霞曲軒疎牖稱相遮已成嘉實誠無用¶
未遇知音勿遽嗟得地豈湏矜露井随流方共笑枯槎¶
明年冠者成春服重看紛紛滿樹花¶
　　鳯凰山笙竹¶
仙山不記鳯鳴時碧篠空含玉潤姿海外雖傳有嶰谷¶
人間似未悟孫枚道家正貴知音少野處還于靜節宜¶
千嵗重尋樂毅傳悠悠更覺使心悲¶
　　上巳日玉津園賜宴是日雜端為主人¶
<pb:KR4d0044_WYG_023-8b>¶
御苑初晴暖景㣲侍臣還許宴春輝鳴禽試羽交交囀¶
落葉迎風冉冉飛執法在前容款曲大官先置盡膏肥¶
和平自是歡娯日未醉春醪未可歸¶
　　和憶幽谷二首¶
早聞幽谷未曽窺翠壁清泉入夢思到眼惜無名手畫¶
醒心欣得醉翁詩種花舊比甘棠樹刻石今成峴首碑¶
使我一麾從此逝勝遊當不減君時¶
深居忽忽春空過積雨瀟瀟夏欲交近砌梧桐新有䕃¶
<pb:KR4d0044_WYG_023-9a>¶
銜泥燕子總成巢此邦卑濕酒長醉随事文章亦解嘲¶
心逺地偏人跡絶漫勞三逕數誅茅¶
　　京尹仲議侍讀自成都赴闕将過長安先寄¶
都城一别逺相望楚水秦山各異方毎頌中和傳四子¶
重聞京兆得三王執經誤接金華袐卧閣驚看鬢色蒼¶
逃暑肯為千日飲能無歌舞薦清觴¶
　　初雪朝退與諸公至西閣¶
朝光初上九門開貝闕珠宫白玉臺真有燭龍浮渤澥¶
<pb:KR4d0044_WYG_023-9b>¶
卻占雲氣認蓬萊斗囬暖景開鳴鶴稍借新芳入早梅¶
更覺年華無限賞履綦重疊遶蒼苔¶
　　答河中梅龍圖¶
龍池栁色鎖春烟故國風光此地偏髙下樓臺渾浸水¶
往來車馬自随船舉杯醉舞時相屬倚瑟悲歌忽愴然¶
安敢為文敵金谷誤煩求友賦新篇¶
　　離陳州先寄潁上龍圖¶
蓬蒿一畆亦蘧廬終嵗紛紛三徙居客耳欣沾潁川水¶
<pb:KR4d0044_WYG_023-10a>¶
兒謡積厭武昌魚寜知代舍悲長鋏忽幸侯門埽敝裾¶
雖信師金譏數昧未甘萊子勸捐書¶
　　寄襄陽舅氏龍圖¶
虎符龍節鎮方州天祿先生尚黑頭南紀山川殊壮麗¶
髙陽賔客故風流沈碑幾度書遺愛非土他時恨倚樓¶
想詠五君夸屢薦為憑三鳥寄綢繆¶
　　送司馬倩赴權官平涼尉¶
将女隨郎過渭城正如前曰武陵行當時底事傷離别¶
<pb:KR4d0044_WYG_023-10b>¶
今日安知隔死生𣺌𣺌平波侵漢苑纍纍髙塚厭秦京¶
登臨感慨尋常事何况衰年父子情¶
　　和春鄉答韓殿丞¶
暫辭金鼎擁朱旛注意雖殊體貌存擺落功名如脱屣¶
招攜賓客許遊藩東人愁詠鴻遵渚北海欣看酒滿罇¶
無以公歸君幸識鳯池深隔九重閽¶
　　復雨¶
閉門髙枕避春霖眼見羣芳稍見侵獨醒不如終日醉¶
<pb:KR4d0044_WYG_023-11a>¶
蹔晴那似斷年隂老驚嵗月都無用興在江湖特更深¶
正想青楓千里外草長波濶亂愁心¶
　　雨中醉歸¶
楚山終日雨霏霏寥落村花入眼稀可惜東風變酒味¶
無端宿靄破春暉屈原漁父誰清濁御叔臧孫交是非¶
倒著接䍦驚道路悠悠判與世相違¶
　　永叔附寄滁州庶子泉李監題十二字¶
瑯琊山側白雲溪石壁何年李監題翰墨一時稱妙絶¶
<pb:KR4d0044_WYG_023-11b>¶
塵埃數字尚端倪驚看龍虎潜光彩恨使莓苔損角圭¶
大呌發狂心未足竹林幽賞負招攜¶
　　臨崑亭¶
孤城西北起髙樓天半崑崙入寸眸碧樹参差見平圃¶
屯雲重疊辨軒邱百年禮樂逢休運千里江山極勝遊¶
那似鮑昭空寫恨不為王粲獨銷憂¶
　　和永叔李太尉飲席聞筝¶
紅顔翠髪奪春輝繁手哀弦逐羽巵正使千觴無復醉¶
<pb:KR4d0044_WYG_023-12a>¶
誰令中曲不勝悲留連起舞驚殘夜倣寫遺音入怨詩¶
我識東山安石意沾襟應自屬桓伊¶
　　齋宿集禧觀戯酬永叔見寄時永叔在後廟攝事¶
尚平故有五山期獨許迎年太液池貝闕碧城相絢爛¶
石林琪樹共叅差玉盃&KR1641;好經時醉冰簟風多盡日棊¶
正想火龍勞陟降更煩佳句寄相思¶
　　依韻和致政龎相公上巳約遊集禧&KR0026;不至¶
琳館經春瑞氣浮當時㑹約相車遊仙花又向庭中落¶
<pb:KR4d0044_WYG_023-12b>¶
宫水還縈苑外流雲路空思攀去鶴沙堤猶憶問行牛¶
明年三月芳菲在湏把蘭亭褉事脩¶
　　馬上南風變晴¶
繁隂欲閉凱風來一埽窮荒萬里開日色葱曨浮渤澥¶
雲容舒巻映蓬萊旅情更覺光華逺暖意何妨節物催¶
醉眼卻思山雪好臘前容可當新梅¶
　　新種雜花樹¶
江邉臘破東風起舍側栽花遶四鄰要似桃源堪避世¶
<pb:KR4d0044_WYG_023-13a>¶
㑹令桂樹黙留人即看紅葉娟娟秀豫想喧蜂處處新¶
庾宅荒涼宋亭古應湏大占郢中春¶
　　答子温雪中見寄¶
勁風蕭颯結衝波飛雪奔騰萬里過亦未妨人洛陽卧¶
還聞有客郢中歌壮心可念哀鴻逺正色遥憐翠竹多¶
㑹卜豊年慰羇旅敢辭荒逕重張羅¶
　　次韻和永叔嵗旦對雪見寄時某于上源驛典䕶¶
　　契丹朝正使人日當歸前一日始得此詩¶
<pb:KR4d0044_WYG_023-13b>¶
朔風千里動髙簾雷起龍山晝擁簷屬國請纓謀巳拙¶
屠蘇澆酒嵗空添翦幡春事宜人日破鑑歸期見玉蟾¶
聊欲為君留薄具&KR1385;蠡床酒水精鹽¶
　　答景彛對月¶
正惜蟾蜍沈夕靄忽傳鐘鼔送秋晴浮雲四巻無餘跡¶
斜漢西流亦自明危檻鈎簾吟獨久薄帷髙枕夢逾清¶
幽蘭佳菊漙新露的厯珠華滿翠莖¶
　　立夏祠太乙宫¶
<pb:KR4d0044_WYG_023-14a>¶
綘闕迎年候執期羽衣通夕侍嚴祠神光映月開璇室¶
香霧含風拂桂旗路遶城南天最近地非人境日偏遲¶
還聞増授無窮䇲馳奏中宸對受釐¶
　　自陕到闕感而成詠¶
葱葱氣象瞻嶢闕肅肅行装造近畿鈞奏昔年曽夢到¶
玉闗今日是生歸茂林病乆迷朝序宣室人疎懾帝暉¶
簮履未忘恩再造不然何路謁彤闈¶
　　送人赴闕¶
<pb:KR4d0044_WYG_023-14b>¶
五月齊侯報政時衮章英節照西畿昔看髙鴈冥𠖇去¶
今喜長&KR0008;婉婉歸詔使相望擁冠盖都人傾倒遲光暉¶
師臣固有三公拜豈獨優游奉講闈¶
　　留别永叔¶
囬車欲度幕南庭此地那知眼界清老覺鬢毛俱種種¶
醉看風物盡𠖇𠖇平時慟哭休論事逺別悲歌更忍聴¶
且共春風同入塞憶君時計短長亭¶
　　澄心堂讀許渾以下諸詩¶
<pb:KR4d0044_WYG_023-15a>¶
許渾詩後三百年長嘯空堂覽舊篇落日孤城曽不改¶
曲池髙榭復依然塵埃暫憇道路客文雅相追今昔賢¶
魚躍鳶飛殊有意卜居仍欲近湖邉¶
　　寄密令楊彦文¶
傾盖相親成白頭離懐終日敵三秋可憐鷄黍虚朋好¶
應用弦歌亂旅愁太史成書自留滯石城通信巳沈浮¶
王孫可恨山中乆舊令曽為襃徳侯¶
　　答楊令彦文¶
<pb:KR4d0044_WYG_023-15b>¶
從吏相望千里餘蓬蒿無以避空虛豈惟論議沈時俗¶
更覺精神耗簿書慙愧故人存雅素殷勤佳句慰離居¶
周南㑹是弦歌地莫忘尋盟一起予¶
　　寄致政張大卿¶
昭囬雲漢麗清秋曽看星槎厯斗牛歸去還為竹林㑹¶
相望寕減赤松遊逹人軒冕都如夢塵世功名不自謀¶
聞道東山多逸賞從君欲具五湖舟¶
　　送伯鎮守湖州¶
<pb:KR4d0044_WYG_023-16a>¶
馮公白首敞長裾萊子斑衣樂有餘金馬門前歌避世¶
水精宫裏奉安輿萬重巖岫髙藏日百丈溪前俯見魚¶
去去春風稱行樂京塵囬首憶離居¶
　　次韻四叔父出守新定寄歐陽一首¶
勾呉半在海山中聞道驅車更向東舊治空傳漢都尉¶
(漢丹陽都/尉治歙)遺民無復楚諸熊(楚之先熊繹封/丹陽其後徙郢)文章老去¶
輕時輩勢利恬来付覺雄臥理便應長閉閣一方還見¶
古人風¶
<pb:KR4d0044_WYG_023-16b>¶
　　園人獻蒲萄¶
婉婉柔條萬虺蟠纍纍佳實紫金寒甘泉滲液秋香重¶
瑞露凝膏曉色乾鮫室珠盤驚不定蓬萊金體恨㣲酸¶
貴人寕借涼州牧暫負衡門報一餐¶
　　送劉先輩恕(年十八舉進士通五經/登科以年未及格守選)¶
闗東少年西入都諸老先生驚不如射䇿遂為天下選¶
限年郤就里中居豫章固起秋毫末千里方從跬步初¶
會見髙明成偉噐不憂綘灌毁新書¶
<pb:KR4d0044_WYG_023-17a>¶
　　聞范參政巡西邉¶
漢與匈奴如弟兄猶傳敵騎向邉城數煩卿士親持節¶
始恨儒生妄請纓形勢倒懸方舛逆計謀無益是縱横¶
古來賢哲多屠釣公試諮詢䇿太平¶
　　次韻和王刑部秋日寄元兄尚書¶
脊令原隰曉霜清季子嗟行不自寜歸夢時環北斗極¶
相輝猶隔太㣲星源流淮水占何逺羽翼西山藥最靈¶
接武禁嚴多故事共看蘭玉出階庭¶
<pb:KR4d0044_WYG_023-17b>¶
　　至日早起¶
至日應添一線長漢儀憶奉萬年觴鳴珂列炬随丞相¶
長劒髙冠滿未央法從此時瞻玉座侍臣獨許近清光¶
輶軒今出荒山外厭見塵沙萬里黄¶
　　冬至¶
殊方喜及固隂消積雪層冰意亦聊就日稍欣南極永¶
觀雲尚恨帝鄉遥閉闗自信天心復吹律應知玊琯調¶
留滯能無越鄉戀甘泉受計萬神朝¶
<pb:KR4d0044_WYG_023-18a>¶
　　聞元旦大朝㑹¶
玊帛雍容萬國來帝城如斗挹春逥旂常影亂三辰象¶
鐘皷聲喧百里雷北極正臨丹鳯扆南山遥入萬年杯¶
諸神受計明堂定留滯江濵志已摧¶
　¶
　¶
　¶
　¶
<pb:KR4d0044_WYG_023-18b>¶
　¶
　¶
　¶
　¶
　¶
　¶
　¶
　公是集巻二十三¶
