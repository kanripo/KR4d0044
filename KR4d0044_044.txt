# -*- mode: mandoku-view; -*-
#+TITLE: 公是集
#+DATE: 2015-08-24 23:51:35.637348
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷四十四
<pb:KR4d0044_WYG_044-1a>¶
欽定四庫全書¶
　公是集巻四十四¶
　　　　　　　　　　　　　宋　劉敞　撰¶
　書啟¶
　　與沈邱仇香祕校啟¶
右某頃賴英鑒共登賢書私喜邂逅之逢矧瞻顒昂之¶
表遽驚判别驟荷記存緬佩玉音祗攪心府伏承履肅¶
霜之序味粹道之腴茀禄用寧啟處自若尚賖款㑹益¶
<pb:KR4d0044_WYG_044-1b>¶
冀保和馳企之悰數陳㒺究¶
　　與判府相公啟¶
右某屬因道道幸得趨風幕府容賓里人授館識恩顧¶
之加厚愧微賤之不遺迨兹啟行假以後乗且復貶損¶
手澤稠重誨言雖小雅之序緜蠻亦古人之稱樂易曾¶
靡遠過曷能弭忘㐲惟某官純粹含章直方鍾美上求¶
至治之術下察當世之宜裁成大猷鋪繹元化顧均勞¶
而居外暫握節以陪京周公處東還踐赤舄召伯分陜¶
<pb:KR4d0044_WYG_044-2a>¶
入為冢卿矧在稽古之朝方增迓衡之望聳聞僉議大¶
慰輿詹敢冀益慎寢興少符禱頌¶
　　與判府相公啟¶
右某伏以景近極而就長律奏陽而復本候雲備嵗布¶
始經邦恭惟某官徳茂帝臣義均國體正氣詡物備四¶
時之和盛功格天宜萬福之報及羣隂之滋損諧衆望¶
之僉俞光華本朝陶冶元化某素依教育宻庇恩輝阻¶
慶下塵馳精重㦸¶
<pb:KR4d0044_WYG_044-2b>¶
　　與判府相公啟¶
右某託于一官邈若千里雖復䝉福潤之沾洽偃徳風¶
之清泠㒺能奮飛祗益固陋竊惟撫寧黎俗翕受祺祥¶
恭以某官股肱中朝蕃屏方面名澤純粹功實輝光上¶
有同心之歡下多注意之願豈宜淹乆京輔徘徊衮衣¶
跂聞瑞節之還大慰巖石之望敢冀仰為宗祏俯和寢¶
興¶
　　與判府相公啟¶
<pb:KR4d0044_WYG_044-3a>¶
右某宿官甚賤偃徳素深譬猶處鈞範之和漬江海之¶
潤日以䝉益忽不自知又逼簡書之繁重稽竿牘之問¶
豈意假借光寵勤渠誨言藏以為榮服之無隕伏惟某¶
官晞徳聖域禀符元精葢上天所以保祐國家而聖君¶
有以康乂民物功著廊廟澤遺昆黎讓而作藩静以鎮¶
俗雖齊侯賜履王室是毗抑周公處東人望猶觖側慶¶
玉堂之冊復還金鼎之司敢冀上為敷求益加保攝¶
　　與判府相公啟¶
<pb:KR4d0044_WYG_044-3b>¶
右某伏審某官肅奉制書臨撫近鎮伏惟慶慰竊以堯¶
命四岳外總諸侯周逮三公出倡九牧葢社稷之衛重¶
而股肱之寄深恭以某官徳度昭明器宇淵博固嘗歌¶
九功之美贊萬務之微均逸彌年注意在上仍徘徊于¶
方面益宣布于善經南山巖巖猶觖乎士望華舄几几¶
方兆乎公歸某宻附慶隂阻修禮賀瞻望台屏不任欣¶
抃之至¶
　　與判府相公啟¶
<pb:KR4d0044_WYG_044-4a>¶
右某游于陶鈞之和漸于江漢之潤䝉徳甚厚依仁已¶
深未嘗自通門闌望見風采邈若數舍忽如異方伏惟¶
蹈中和之精膺元吉之報恭以某官翼亮淳治弼成茂¶
勲格于上天簡在明主以謂負濟民之術者不宜虚富¶
民之封立長世之業者不宜觖當世之望必委政柄大¶
為孚先欽聞疇咨跂俟冊命敢冀上為宗祏倍寧寢興¶
　　上致政少保啟¶
右某暌遠門牆差池嵗月顧轅下之局促蹈海濱之阻¶
<pb:KR4d0044_WYG_044-4b>¶
幽竿牘頗疎形影相媿伏惟頤神浩素綏履康寧恭以¶
某官邁徳濟時建功扶世躋蒼生于既富從赤松以自¶
居明哲保身進退中道振髙節于頽俗有大庇于斯民¶
葢周公明農宜加金舄之禮魯侯俾夀必有兒齒之祥¶
某早辱重知再為屬吏坐遠熒煌之照尤深跂戀之懐¶
敢冀仰順時和俯凝福祐¶
　　與通判國博啟¶
右某祗奉詔凾來臨治所屬館舍之初定加簿書之易¶
<pb:KR4d0044_WYG_044-5a>¶
迷曠于置郵固以生媿遽捧寄聲之問粗寬引領之思¶
伏承晏處自如吉祥萃止顧微官之見縛卜髙㑹其未¶
涯仰冀保和少紓馳想¶
　　與鄰州通判啟¶
右某肅膺朝命分貳藩條媿治幹之不優欣提封之相¶
接伏惟某官識精以敏器閎而深固為羣吏之師矧最¶
諸侯之選河海均潤誠有望于餘波爵里自通尚無從¶
于良覿敢希善嗇庸副傾瞻¶
<pb:KR4d0044_WYG_044-5b>¶
　　與潁州知府少卿啟¶
右某伏惟某官英氣弸中徳符灼外膺帝衷之深簡蹈¶
玉燭之至和順履三微翕寧百禄某乆依餘潤阻慶髙¶
閎馳望清塵㒺勝欣預¶
　　與運使太博啟¶
右某伏審循覽屬封言還計府跋涉之遠炎涼既遷惟¶
偃息乎至和固綏凝乎多福某恪居賤局仰庇洪庥曾¶
不獲履幕下之清塵竊坐隅之餘論感逾秋實揺若風¶
<pb:KR4d0044_WYG_044-6a>¶
旍伏冀上念簡照之隆倍精養氣之術¶
　　又¶
右某伏審某官肅分威節出建漕臺伏惟慶慰恭以十¶
二牧之分上沿虞氏六百石之拜近法漢朝必皆識度¶
深沈問望英特矧屬昌旦尤難得人竊惟某官智析秋¶
毫明極水監經國之具足以垂將來富民之謀方且寬¶
當世欽若慎簡總兹利權列城聳觀下吏偃伏某猥以¶
無狀幸而忝員尚依樂易之風庻逃遲鈍之責阻修趨¶
<pb:KR4d0044_WYG_044-6b>¶
見但劇傾瞻敢冀嗇神少符引領¶
　　與運使啟¶
右某伏以流光徂暑戒三務于豳詩涼風告寒協上官¶
于神瞽恭惟某官將明盛徳宣布善經政優優而洽聞¶
祥止止而來萃某恪居有局走見無從伏冀順蹈至和¶
不凝多祐¶
　　與運使度支啟¶
右某啟執别未幾懐賢實深良由相照之意多自使仰¶
<pb:KR4d0044_WYG_044-7a>¶
髙之誠盡遽煩流問益愧撝謙兼審跋涉修塗按循屬¶
部吏民瞻徳固已澄清戎敵憺威遂皆讋服方奏膚功¶
之狀亟升上笏之勞更冀節宣用寬企佇¶
　　與兩轉運啟¶
右某幸沿使檄得省親闈祗畏簡書亟還官局荷仁恩¶
之錫類欣徳宇之庇身延仰賓閎増揺心旆伏惟布宣¶
詔指翕受春祺竊以蹈絶人之資振希世之略所到皆¶
治好謀有成國器卓然士論咸在必將躋深嚴之地書¶
<pb:KR4d0044_WYG_044-7b>¶
尤異之勲鋪張嘉謨攄發妙藴伏希上為簡照俯凝粹¶
和¶
　　與京東兩轉運啟¶
右某啟比緣親嫌外領藩守三換嵗籥再更使符未見¶
恵民之稱而當進秩之寵此葢某官陽秋素及風義相¶
先飾短為長樂善無厭使迂疎之質濫蕃衍之恩矧焉¶
依外臺自力方面仰止徳望庶逃嘖言欣聳并深敷述¶
寧喻¶
<pb:KR4d0044_WYG_044-8a>¶
　　上大尉相公啟¶
右某猥以冗瑣之材叨當刺舉之任亟承詔㫖行視蠻¶
陬屢有奔命之勤乆疎奏記之禮内惟懦節素辱重知¶
既未有以報恩復無縁以進面跂瞻門下踧踖眉間伏¶
惟某官寅亮國經緝熙帝載及功成而自引綏眉夀以¶
歸居昔之折衝兵戎或不出樽俎之表偃息里第亦大¶
建藩垣之威又況盛徳絶倫遠猷葢世畫一之規素著¶
可乆之業甚修朝野具瞻神人致喜勾芒賜秦穆之夀¶
<pb:KR4d0044_WYG_044-8b>¶
豈止九齡燕伯胙成周之功必逾百嵗仰希自重下副¶
禱祈¶
　　上樞宻大尉啟¶
右某伏審光被朝僉寵専武柄伏惟慶慰竊以樞機宥¶
宻之地帷幄靖淵之謀外張皇于六師内弼成于萬務¶
化参維斗爵列上公昔難其人今覯斯美伏惟某官體¶
純粹之徳蹈中庸之方練達前修經緯當世治世之效¶
甫就于升平華國之光夙彰于無外然而權季未正功¶
<pb:KR4d0044_WYG_044-9a>¶
次或差主上所以簡衷士類所以引領果膺徽命以豁¶
具瞻俾夫牧馬絶于幕南竒兵成于堂上是為盛徳實¶
曰烈光某辱顧眄之素深荷陶甄而期乆徇衆增喜望¶
風馳懐載笑載言倍百常品¶
　　上太尉相公啟¶
右某近馳柔幅幸叨侍鈴何兹毣毣之誠遽辱諄諄之¶
誨陳公尺牘傳以榮家魯史一言寵于華衮仰軒墉而¶
尚阻銘肺腑而不忘恭以某官國器淵深天材特達以¶
<pb:KR4d0044_WYG_044-9b>¶
康濟為已任用忠肅合世資協徳股肱折衝帷幄訏謨¶
底績既指期而太平成功不居遂偃藩而夾輔昔周以¶
二伯倡九牧堯命四岳統諸候古今之典靡殊中外之¶
寄兼重然而鴻飛遵渚宜無信處之期帝曰奮庸方盡¶
迓衡之望敢冀上為宗祏精調寢興¶
　　賀上夏太尉啟¶
右某竊覩邸報伏審上樞太尉寵被帝俞入専兵柄伏¶
惟慶慰恭以某官元精鍾粹迪哲秉彛經緯之氣甚髙¶
<pb:KR4d0044_WYG_044-10a>¶
王霸之略獨茂訏謨萬務則庻績熙成訓齊六師則遠¶
戎震盪功髙往牒徳簡睿衷惟兹宥宻之幾實宜英傑¶
之用折衝帷幄成算廟堂上有同心之歡下增偃草之¶
望休期所屬有衆所瞻某忝效一麾緬賖上府雖罄得¶
賢之頌尚稽進賀之儀延仰符階再深踴躍¶
　　知永興軍謝兩府啟¶
雍州上腴見稱前史秦地四塞實雄諸侯至于人物車¶
甲之饒風聲謡俗之盛擇守未易得人為難豈有抱空¶
<pb:KR4d0044_WYG_044-10b>¶
疎之姿守樸陋之學材不洎衆智非過庸擢從講闈假¶
以威節兼四千石之重連數十城之封自視缺然曷以¶
稱此此葢伏遇某官専陶鈞之化隆作廈之功至和平¶
分羣力並用不愛美錦曲從庇身之求申錫介圭略比¶
元侯之舊葢觀國者以處遠為陋事君者以居中為榮¶
揆能苟微冒寵忻過固當勵斷斷之節立優優之風庻¶
幾所長尚有云補下塞讒慝之口上答甄鎔之私¶
　　鄆州謝兩府啟¶
<pb:KR4d0044_WYG_044-11a>¶
右某啟四月十六日䝉恩授起居舍人知鄆州事兼西¶
路安撫使已于某月日到任上訖朝廷之士貴際而驟¶
陟侍從之嚴社稷之守重民而洊叨屏翰之寄智所不¶
及人其謂何葢材各有宜賞欲無僭昔夀王東郡見譴¶
璽書買臣㑹稽許奉計最成負課自脱或終更亟還以¶
彼具絶人之材猶未免曠位之責而某方申錫明詔優¶
游便藩豈自謂撥煩之宜殆必有過情之聞伏惟某官¶
衡石多士股肱本朝盛徳處懐至公期物袁絲陋于學¶
<pb:KR4d0044_WYG_044-11b>¶
寧有不得居中之嫌潘岳拙于長固宜自試用短之效¶
方當上師法令下勤簿書庶幾樂職之風仰酧造物之¶
意¶
　　謝外任兩府啟¶
右某啟比者叨膺恩秩更領使符右使之華在日月之¶
際東藩之㑹参股肱之都内惟寡能懼辱重寄此葢某¶
官推平以進物謀治以濟時大鈞所埏必無窳器廣廈¶
既構或兼衆材使得輸尺寸之長謹宣布之復靈𣲖均¶
<pb:KR4d0044_WYG_044-12a>¶
潤休光照鄰擊柝之音相聞髙山之仰跂及庶依曠宇¶
以謝煩言無任瞻望感激之至¶
　　上留守資政尚書啟¶
右某得游化鈞多厯年所惟重恩之未報屬孤迹之見¶
摧屏息海傍貽羞門下既不能負荆以造謝亦恥奏記¶
而攄懐藐然跂瞻竊獨咎責伏承某官弼諧帝業震蕩¶
天聲思四海之必孚恥一物之遺用以故卑蕞復辱甄¶
收不然淹轍之麟迨無決水之望夫賜而不徳此大賢¶
<pb:KR4d0044_WYG_044-12b>¶
之風貪于私恩則小人之事輒捐竿牘母溷聰明嵗荏¶
苒而殆徂心揺蕩而無極仰惟宸宇㤗定福履康寧伏¶
以某官禀和維崧具體元哲葢上帝所以賚弼而聖朝¶
必于迓衡保釐别都雖有三后之政緝熙大業尚觖萬¶
夫之心將授衮衣且還玉鉉上副倚毗之重下均尊養¶
之宜瞻望符階卑情不任邈激之至¶
　　與制置待制啟¶
右某竊審某官光被帝俞寵升天閣且出宣于使指悉¶
<pb:KR4d0044_WYG_044-13a>¶
兼總于利權朝廷得人衣冠須慶伏以先帝䇿府法雲¶
漢之昭回郡國均輸集京師之平準清華之選為最繁¶
劇之柄鮮雙號稱才難必符衆允恭惟某官朱繩秉直¶
貝闕凝姿茂乆業之經綸知當世之取舍總執憲之任¶
志乎澄清贊司㑹之謀國以充富刃無綮肯智極淵泉¶
博聼僉諧宜備顧問既雍容于近侍乃董振于外臺昔¶
蕭何饋軍髙祖稱其人傑諸葛流馬三國許以名臣迹¶
其勤勞並居相輔推故事而可見矧令望之絶倫緬冀¶
<pb:KR4d0044_WYG_044-13b>¶
上為倚毗倍精寢處¶
　　與劉守待制啟¶
右某比者擊汏遄征班荆胥遇協邂逅之良願奉雍容¶
之雅談莫能淹留遽爾暌越時返顧以増戀託置郵而¶
尚疎伏惟保釐郊畿宴安休社恭以某官清徽肅物高¶
論端朝裁經術以自將聳徳華而絶出優游侍從振動¶
謀謨士林望之以龍門天子目之于國器且以大火明¶
堂之分白水真人之邦宮鑰攸存麟符宜慎暫輟從于¶
<pb:KR4d0044_WYG_044-14a>¶
近列將大贊于萬幾輿望實然休命何遠幸保沖和之¶
氣以符頌願之心瞻望軒墉豈任凝約¶
　　與銓主待制啟¶
右某向常馳記遽辱嗣音不以侍從之嚴遂遷疇昔之¶
雅服之無斁藏以為榮方隆暑之在辰諒燕見之多暇¶
吉祥止止啟處休休恭惟某官智窮㡬㣲學有根本處¶
全徳以耀世振遠猷以事君蔚為國基能得士望雖復¶
陟深沈之地居顧問之班猶以道非大行澤不廣被宜¶
<pb:KR4d0044_WYG_044-14b>¶
補衮衣之闕以恢王佐之風天眷亦優帝賚不遠伏冀¶
倍精寢處上副倚毗¶
　　與審官待制啟¶
右某託于疎冗之官藐然僻陋之國聲塵不接牋記實¶
稽惟曠度之多容豈雅素之遂絶恭惟雍容帝側綏養¶
時中伏以某官徳量淵深神鋒頴擢知當世之要務自¶
一時之偉人議論精通文采英發多士咸自以不及天¶
子深察其有餘厯試于難所到皆治固將舉富民之典¶
<pb:KR4d0044_WYG_044-15a>¶
收命世之功永觀豐規大濟黎政敢希酌民望之方集¶
推天眷之攸光益思自珍以隆嘉遇¶
　　與都運待制啟¶
右某伏審某官輟從顧問出領漕輸雖馬牛之風猶限¶
以南北故竿牘之禮遂曠于浮沈伏惟循察列城敦樹¶
賢業神明于是來舍福禄有以如茨恭以某官髙節映¶
時清規照物蹈先覺之令徳茂當世之遠猷雍容爾僚¶
　範多士間以烽堠未息兵調尚繁資深智之絶人委¶
<pb:KR4d0044_WYG_044-15b>¶
前籌以富國地方萬里儲及九年朝無北顧之憂馬絶¶
南下之牧訂勲甚大計徳實髙佇頒夢弼之書爰舉代¶
工之命敢冀精嗇以副仰瞻¶
　　與制置待制啟¶
右某近因便風輒奉柔翰況不遐于旌棨諒已叩于聰¶
明春序甫中陽和増茂惟悉心于邦計靡失節于道腴¶
伏以某官髙義薄天純文華國黼黻帝王之術昭回雲¶
漢之章論議詳明利害彰著行無可擇人亦愛其儲胥¶
<pb:KR4d0044_WYG_044-16a>¶
至必有聲樹兼存于蔽芾廼者西戎背徳千里餽糧經¶
賦必出于大農輸漕方資于長䇿遽從顧問之列暫委¶
財利之權功期有成軍不乏用方將贊襄幾務允釐庶¶
官人望尤從心禱斯在伏冀上為宗祏精調寢興¶
　　與糾察宗正待制啟¶
右某伏審攷庸太室增秩夏卿用春秋漸進之襃見朝¶
廷僉俞之重伏惟慶慰恭以某官炳靈邦鎮錫胄國宗¶
迪淳懿以自居蹈中和以超舉不屑近務求觀休風雍¶
<pb:KR4d0044_WYG_044-16b>¶
容内朝揮綽徳度儼乎圭璋之望燦乎雲漢之光寧當¶
稍遷以淹大用葢七兵之貴主上有以簡衷三事之賢¶
衆人欣于厯試訂兹寵遇曷究遠圖仰冀節宣以副瞻¶
誦¶
　　與虢州張待制啟¶
右某近于行郵忽辱答教窺詞意之甚重銘心腑而弗¶
忘伏承坐鎮多餘葆光自若矧以某官天機沖邃器度¶
閎深乆陟顧問之聫方儲贊襄之業士無異議人已注¶
<pb:KR4d0044_WYG_044-17a>¶
心然有非妄之災出于不意之變暫迂良幹外典劇藩¶
葢大賢將興先乏其體鷙鳥欲舉必卑其身天有還形¶
福其焉往幸遵偃息之術以俟光亨之期¶
　　與岳州待制啟¶
右某啟伏以王春正始乾象布和風入律以應期斗為¶
天而改朔恭惟某官勤宣令徳恵懋齊民同福禄而殿¶
邦分股肱而為郡鴻飛遵渚乆流布于聲詩帝曰奮庸¶
將上熙于天宰履端在旦受祉惟新禱詠所深敷陳焉¶
<pb:KR4d0044_WYG_044-17b>¶
究¶
　　與渭州知府待制啟¶
右某向審寵膺節召臨統邉封幄中之謀主上許其人¶
傑閫外之任羌戎畏于天威可以懐柔不獨鎮静恭以¶
某官倜儻扶義慷慨立朝䘏功名之後時患郊野之多¶
壘見古人之風采為當世之藩垣故叱馭取途不以親¶
解讓爵辭賞母以家為英氣憺于遠夷高義動乎宿將¶
功業屈指而可待問望與日而益隆昔申伯于宣吉甫¶
<pb:KR4d0044_WYG_044-18a>¶
薄伐上増榮于宗廟下綏福于蒼生咸秉大鈞以報盛¶
徳佇聆贊元之命以啟迓衡之朝伏冀上為倚毗倍加¶
調䕶¶
　　與岳州知郡侍制啟¶
右某啟伏審涓選休辰按臨劇部方條布于教令已延¶
見于吏民戎有良翰坐聞周邦之喜鴻飛遵渚抑非盛¶
徳之宜伏惟某官英氣深閎神鋒卓頴鶩絶塵之逸軌¶
邁扶世之髙風慷慨功名發揮事業固已入充顧問之¶
<pb:KR4d0044_WYG_044-18b>¶
選出靖震驚之師方崇茂勲以厎至治何垂成之變忽¶
于丕圖葢无妄之災殆必有喜夫聰明可以理解而賢¶
哲難以數逃汗隆其期淹速奚恤方阻咫尺之問遽杜¶
一介之來仰窺謙光祗攬吝腑涉新秋之沆碭投硎刃¶
之優游勉隆至和以俟休復¶
　　與某待制啟¶
右某近修短記幸叩侍鈴何兹疎宂之人遽損勤隆之¶
筆誠大賢之念舊見明哲之用心捧玩再三感歎稠疊¶
<pb:KR4d0044_WYG_044-19a>¶
恭以某官知参彖繫文賁天人體圭璋之令姿履金石¶
之勁節雌黄所及過于春秋之襃善俗攸歸有同溟渤¶
之赴矧委夷末路跼從頽轅徒以乆要之情遂均一顧¶
之價向風慷慨引領徘徊念章綬之見拘趨門館而伊¶
阻伏冀上為廟祏精調寢興¶
　　與提刑太保啟¶
右某託貳郡條仰依雲䕃曾之趨風之望居多引領之¶
勞伏䝉某官過齒懦姿曲流榮問緬荷勤勤之賜秪深¶
<pb:KR4d0044_WYG_044-19b>¶
叩叩之懐隆暑在辰聞名曠願冀察輔生之術益綏沖¶
氣之和跂佇豐恩少符至懇¶
　¶
　¶
　¶
　¶
　¶
　公是集巻四十四¶
