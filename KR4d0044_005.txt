# -*- mode: mandoku-view; -*-
#+TITLE: 公是集
#+DATE: 2015-08-24 23:51:34.911385
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷五
<pb:KR4d0044_WYG_005-1a>¶
欽定四庫全書¶
　公是集卷五¶
　　　　　　　　　　　　　宋　劉敞　撰¶
　五言古詩¶
　　題度支㕔事許道寕畫松石呈彦猷鄰幾直孺¶
長松森無依蒼石儼相對自然山林氣若出天壤外許¶
生筆妙絶今世殊少輩發揮得意表瀟洒與神㑹炎熱¶
五月交塵土九衢内微風度牕來左右含天籟下有漁¶
<pb:KR4d0044_WYG_005-1b>¶
樵翁生事尤可愛茅茨乍隐見畎畆更向背吾廬若辦¶
此軒冕本不頼願從二三子相與駕言邁¶
　　擬阮步兵一夕復一晨¶
一昬復一晨一晨復一夕擾擾若有為悠悠定何役譬¶
如風中葉不自知所適譬如池中魚强自營所得朝乘¶
日車出暮與羇鳥息昔我髪純漆今我髪半白誰能邀¶
神靈傳我雲表翼我與從之遊覽觀元化極¶
　　紀危¶
<pb:KR4d0044_WYG_005-2a>¶
四月河水湍怒風復相乘維絶柁亦摧舟人廢其能中¶
流急迴環頃刻不可勝性命委自然豈知所依憑堤旁¶
多聚觀失色氣崩騰孰不願引手而乏鉤與䋲嗟我亦¶
天幸既危乃復興追思方厄時汗出如洗冰側聞前此¶
者覆溺已屢曽此事通為邦長民可以懲因書作長詩¶
俾不忘戰兢¶
　　十二月十一日雷電有作¶
今兹方隆冬陽春尚宜少(去聲幼/少之少)何忽雷早聞因之電¶
<pb:KR4d0044_WYG_005-2b>¶
争曜砰轟非常怒䃸磹通夕照號令無乃乖災祥諒誰¶
召吾聞玉女戯獨得天公笑此理正應爾君毋强譏誚¶
　　種紫蘇¶
赤日厚地裂百草殆立枯朝雨應所至雖微念勝無力¶
難興禾黍可以成嘉蔬嵗暮有此望帯經且親鋤今兹¶
五月交盛陽消已徂汲汲愧老圃仲尼云不如養生寄¶
空瓢雖乏未可虚正以營一飲形骸如此劬¶
　　遣懐三首¶
<pb:KR4d0044_WYG_005-3a>¶
天道與性命聖人罕其言七十豈常士游夏終不聞鞠¶
躬慕仁義或不免饑寒奸雄何為者往往為世賢倘復¶
有眞宰無用預其間¶
有形毎共生逹士獨無惑昔有䝉袂子恥從嗟來食物¶
生㑹當盡夀非金與石但恨居世俗不能盡胸臆壯士¶
志溝壑斯言著前識¶
初嵗志慮淺所慕在輕肥自恨聞道晩不虞失性非迷¶
途將未逺回駕有庶幾古賢多事業出處何不知寕受¶
<pb:KR4d0044_WYG_005-3b>¶
芻豢辱倘為鴻鵠飛¶
　　歸牧相訪示所作詩賦篇予與其兄子緯還往頗¶
　　熟¶
曰予謝賔客久與時世疎何忽衡門下見枉使君車彤¶
斾映落日腰間有懸魚抵掌若平生論文及空虚昔與¶
君猶子結交幸通書往還苦不早相見情有餘置我二¶
阮間逺慙徳不如强來束帯起投謁尋君廬¶
　　大雨中入局寄彦猷時以疾臥家¶
<pb:KR4d0044_WYG_005-4a>¶
歊蒸變繁隂快雨如破谷明趨閶闔路深水入馬腹此¶
地常結轍江海忽在目冥行畏坎井躡迹戒顚覆慙問¶
高眠翁不知泥塗辱¶
　　賀龍圖兼知延安¶
大兵昔摧傷兩将折旗鼓哀哉中國士化作城下土寃¶
魂不得返殺氣凌彼蒼天亦為之悲白晝日無光人言¶
此城下往往鬼神哭此事天子憂此心大夫辱昔公守¶
東越人怨公不用今日公在西知公徳持重築城不必¶
<pb:KR4d0044_WYG_005-4b>¶
堅解甲不可攻何况保金城弛張皆繫公汲黯輔炎漢¶
淮南内竦懼郅都守窮邊匈奴為之去此事昔所聞今¶
日見所親折衝樽俎間震動旃裘民國恥行且刷寇讎¶
不可保斯人嘆微管願及太平老¶
　　奉和宋次道遊嵩十五韻¶
嵩峯三十六皆在青雲端宿昔望見之恨不生羽翰卷¶
臠塵土中日月如波瀾邇來老将至更覺行路難聞君¶
謝車徒選勝羣峯巒幽深每獨往神異多所觀若有眞¶
<pb:KR4d0044_WYG_005-5a>¶
仙子羽衣白玉顔吹笙煙霧中舉手留盤桓信非人間¶
境邈與時俗懸顧懐平生舊慰以逍遥篇三復想在目¶
令人愧衣冠處世濶且疎㓜輿亦有言一丘與一壑自¶
謂無間然安得從君游解纓弄雲泉昬昬嵗復晏相望¶
空長歎¶
　　和聖俞逢羊¶
道旁逢羣羊問羊将何之朝供大官膳躑躅未自知觳¶
觫此何罪無乃芻豢為肥軀一報徳鼎爼安可辭寕辱¶
<pb:KR4d0044_WYG_005-5b>¶
泥塗中故人所以悲¶
　　懐歸¶
圖養始干祿執官復辭親外物與我違幽懐安得仲低¶
徊畏簡書苟且謀賤貧碌碌已無期規規徒自珍秋風¶
巻層雲鴻雁知所賔我獨無羽翰不能絶飇塵¶
　　送吕光禄(自十一月留郡下/凡十餘日得劉字)¶
氾濫誠易挹俊賢噬肯留愧君殊邂逅卒嵗能優游㑹¶
心到稽吕訪古窮嬴劉誰令春風來翩翩動歸舟千里¶
<pb:KR4d0044_WYG_005-6a>¶
在明發一樽成獻酬江湖望魏闕離思空悠悠¶
　　題改芷亭作水鑑亭¶
昔人種白芷既以名此亭今我開蠪淵復以水鑑名吾¶
豈異昔人而徒易其稱所樂於水乎内明而外清内明¶
可比心外清可照形照形不吾欺比心不吾傾虚静吾¶
自居逍遥以無營㑹有水鑑賢吾能與同登¶
　　閉門二首¶
閉門無所事嵗月忽已極豈敢空絶交出門諒安適是¶
<pb:KR4d0044_WYG_005-6b>¶
非歛外慮文字堆四壁堯舜參在前孔孟凛居側崑崙¶
黙泛覽萬里在瞬息夐古時幽尋千年僅頃刻悠悠富¶
貴士此趣猶未得胡為逐車馬辛苦牽事役¶
傅巖由帝賚圯橋自神授商道粲復興漢基翕然構窮¶
通苟有命貧賤豈足疚斯道誰得聞人方薄圭竇¶
　　小孤山¶
驚波觸南崖反怒射北壁蒼山相與排所謂小孤石蟠¶
根萬仞淵聳角百丈碧祠堂豁精嚴行旅進粉澤或云¶
<pb:KR4d0044_WYG_005-7a>¶
婦女神肸蠁頗有迹吾知定名意似欲旌介特流俗失¶
其眞傳聞莫開釋居人私其利禍福妄損益競為媚妒¶
説以誣聪明徳先王秩山川禮典有廟食奈何媚於竈¶
屈已忘正直吾欲為小孤作書解行客復恐不見從嗟¶
哉世多惑¶
　　新種雜花樹¶
天地大逆旅浮生逺行客大無萬里異逺不百年役乘¶
流惟其遇得性從所適何必思舊鄉而復名一宅此邦¶
<pb:KR4d0044_WYG_005-7b>¶
非吾土此廬非我迹彼我苟巳齊賓主不足擇終樹宿¶
所好及閒易為力芳草十餘品往往手自植春風二月¶
交重疊庭下碧欣欣生意好一一見顔色對之黙終日¶
澹若無情極四時背人馳壮士每歎息憂來忽無方外¶
物不可釋中和一相伐頭髪先為白萱乎爾能忘於我¶
獨有徳¶
　　滕司諫知涇州¶
天狼東南鳴雨矢西北集覆載豈不容縳虎宜在急詩¶
<pb:KR4d0044_WYG_005-8a>¶
書擢将帥高枕付城邑權變非武臣恩威在呼吸壮夫¶
氣已激義士感成泣籍籍名四喧蕭蕭髪競立行旂亂¶
鷹集已有邊風入遥知謁明光介胄但長揖¶
　　城下¶
秋成雨更綠高下共萋萋浮烟晩自起歸鳥暝爭棲山¶
谷入幽想茅茨多舊蹊日涉遂成趣身將麋鹿齊¶
　　庶幾堂¶
徂暑亦已煩清旦尚餘爽薰風應候至芳物與春往庭¶
<pb:KR4d0044_WYG_005-8b>¶
樹交浮隂山禽轉清響空堂更幽寂初日正蒼莽時節¶
無所感忘言以為賞¶
　　涼夜¶
疎雨洗明月清風生晩涼動揺星辰影汎澹河漢光螢¶
變覺草腐蟲吟知境荒端憂易逺感不眠疑夜長¶
　　秋梁公李太尉廟¶
就列貴陳力立功尚成名兩君雖異時令望相提衡治¶
獄多隂徳不戰屈人兵去思獨至今奉祀見遺氓文武¶
<pb:KR4d0044_WYG_005-9a>¶
百世師将相一時榮念我誰與歸愴然悲九京¶
　　畢吏部冢(在太一/宫側)¶
蓬蒿道旁冡云是晋時賢名聲與陵谷共盡一千年惟¶
昔縱逹觀死生同蜕蟬安知泉下魄非復甕間眠¶
　　和張洞春雪¶
水國雖暑濕亦惡春令早雨暘恒不時過燠未為好凌¶
威集驕陽瘴疹一以埽宿麥根復濡豐年不煩禱堪輿¶
氣清眞生物同夀考大哉造化力排斡正穹昊能令四¶
<pb:KR4d0044_WYG_005-9b>¶
時順少失安足道君胡乃嗟嘆哀彼花與草方今王正¶
始節物自未老繁華雖云遲秀實終自保可以寛君愛¶
毋為色枯槁¶
　　雪意¶
淒風起幽朔白日晦光色仰視浮雲高蒼茫天容碧林¶
林&KR0822;羣木栗栗抱寒魄今朝識天意欲見松與柏¶
　　雪後¶
日出桑柘巔鶴鳴風景和縱心適田野顧覺春意多欣¶
<pb:KR4d0044_WYG_005-10a>¶
欣林間叟負薪行且歌此中有眞樂富貴如余何¶
　　夀寕觀殘雪¶
春陽漏潛筦凛氣留深殿金莖向飛露碧瓦仍鋪練寒¶
光寂寞迴暖色依微變壺中異風景㑹待花如霰¶
　　初雪¶
荒居人迹絶但覺嵗月頺北風不我欺吹雪天上來入¶
户時繽紛當軒肆徘徊有情知相親高臥未足哀他日¶
門晝闗今旦門早開開門將誰為南山玉崔嵬¶
<pb:KR4d0044_WYG_005-10b>¶
　　雪中寄貢弟¶
天寒雲長浮雪急風更厲行子歸何時逺遊感人思脊¶
令顧儔下鴻雁順時逝原隰無安居稲梁無深志誰令¶
嵗月晩坐使羽毛瘁江湖可遣憂引領正相遲¶
　　月夜¶
日入更洒埽翛然庭檻空酒杯落明月白羽來清風佳¶
興自不淺幽人無異同徘徊卧林下重露霑蘭叢¶
　　和閻都官九月十三日夜對月是夕某與子華聖¶
<pb:KR4d0044_WYG_005-11a>¶
　　俞如晦㑹飲君謨所¶
秋霖恣滛溢后土無時乾忽驚浮雲盡更覺天宇寛涼¶
月如白璧飛來青㝠端衆星稍滅没驚鵲自盤桓興發¶
思逺遊惜無凌風翰聊尋故人家呼酒澆肺肝適與二¶
三子四座俱解鞍意合心同賞百觴不辭難玩古騐漢¶
魏(君謨出漢魏時金錯銅機精/麗有分寸尺度天下竒物也)舞姝試邯鄲詼諧雜謡¶
語大笑傾衣冠足為一時樂未悟清夜䦨毎至絶倒處¶
恨君不獲觀明發得新詩照人瑩琅玕又知共兹翫正¶
<pb:KR4d0044_WYG_005-11b>¶
若相從歡君本青雲人淹留尚郎官曠懐不自屑遇景¶
宴且般古來悲秋士局促宋與潘相望如轅駒豈足為¶
君歎¶
　　夜月¶
執熱不可濯昬昬倦衣巾涼月如有情萬里來慰人浮¶
雲巻層虚六合隨清新河漢涵光輝城郭息埃塵兹時¶
一可畏與子聊相親逍遥夜未央更益情性眞¶
　　夜起呼徐監簿同看月¶
<pb:KR4d0044_WYG_005-12a>¶
夜長愁無端嵗晚易多感徘徊中庭步相與肆遐覽繁¶
霜冷次骨皎月清照膽幽意暫欲飛秀色若可攬明夕¶
雖復來素華巳應減念兹徑使醉無使我心慘¶
　　南伐詩¶
兵行何怱忽百里不一息南征有期㑹相觀各努力三¶
年戍西荒蟣虱生金革歸來席未煖羽檄何奔廹行行¶
當逾嶺五月逼炎赫尚有筋骨存所虞生死隔山林如¶
惔焚溪水沸湍激自古皆有言一夫萬人敵蝮蛇長相¶
<pb:KR4d0044_WYG_005-12b>¶
逐虎豹不可格主将貪功名謀臣貴恩澤奈何輕人命¶
棄置曽不惜探湯入其中未半死已積蒼生亦齊民不¶
必皆盗賊賢主尚扇暍仲春猶掩骼一身不自愛所懼¶
失為國堯舜有舊書廟堂為法則¶
　　城樓送别¶
驚風走枯蓬百里不暫息宻雲乘飛雨前山坐成隔蓬¶
老初無根豈辭逺為客山高雖可望路逺當不識去留¶
類如此覽物意寕極鞍馬未動間㑹合彌可惜緩歌送¶
<pb:KR4d0044_WYG_005-13a>¶
清觴更醉日将夕¶
　　李緜州訪别¶
天寒起常晏日出扉未啟深巷聞傳呼兒童怪旌棨知¶
是漢中守訪舊來至此適我平生懐趨迎願少止結交¶
許忘年並坐每抗禮語罷當逺行眷然色不喜君惟二¶
千石我徒一男子貧賤宜輕肥反如不能巳善化遲朞¶
月壮心隘萬里側聞報政速永觀凌風起寕復悲東山¶
㴞㴞厯年祀¶
<pb:KR4d0044_WYG_005-13b>¶
　　食橘¶
吾聞江陵橘乃比千户侯嵗獻天子旁取為廟堂羞問¶
其何能爾無脛而逺遊橘也不自言請君以臆酬憑生¶
覆載中頗亦萬木儔通為騷人頌謬得禹貢収託身聖¶
賢間自覺名譽浮苞苴頼㩗挈富貴常見求明珠無先¶
容按劍或暗投而我適衆口鑠金不予憂物生有通塞¶
不必在中州何用懐苦辛但為時所仇¶
　　留鄰幾君章奕棊便宿小齋¶
<pb:KR4d0044_WYG_005-14a>¶
簿書易短景燈火宜清夜過從喜吾子尊酒迨我暇歡¶
來中扃豁興盡外物借錯落盤上棊白黒互陵跨決機¶
競神速取勝頗雄覇惜我壮士氣局此萬里駕時乎無¶
由試寓目亦悲咜天地一枰土古今萬物化願無辨其¶
間痛飲但來舎¶
　　與鄰幾對棊戯作¶
碌碌無用智玩此方罫間君乘百戰餘勝氣不可攀拙¶
速亦天幸出竒犯險艱數俘効軍實斥境除邊關捧觴¶
<pb:KR4d0044_WYG_005-14b>¶
跪進養座客歡解顔安得百壺酒使君酩酊還¶
　¶
　¶
　¶
　¶
　¶
　¶
　公是集巻五¶
