# -*- mode: mandoku-view; -*-
#+TITLE: 公是集
#+DATE: 2015-08-24 23:51:34.995232
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷十
<pb:KR4d0044_WYG_010-1a>¶
欽定四庫全書¶
　公是集巻十¶
　　　　　　　　　　　　　宋　劉敞　撰¶
　五言古詩¶
　　聞王十八除檢討¶
滄海有蓬萊去人初不逺舟車自難到方士曽空返聞¶
子騎鯨魚姓名已金簡誰云路幽險但怪波清淺俯窺¶
紫貝闕洞視白玉版神仙豈學致變化絶㣲顯乃知淮¶
<pb:KR4d0044_WYG_010-1b>¶
南藥力可及雞犬相望雲霧深㝠冥白日晩¶
　　任城道中¶
驅車太山下過憩任與樊此地昔建侯邈哉羲皇孫市¶
朝非一世茂草空平原三十餘萬嵗忽如飛鴻奔毁墓¶
骨已銷但有石槨存縱横委路隅㝠漠㳺岱魂古今一¶
邱貉成敗誰復論區區東家翁乃復哀璵璠牛山顧千¶
駟涕下何由諼忠義獨不朽庶㡬長者言¶
　　陳橋别隱直¶
<pb:KR4d0044_WYG_010-2a>¶
柔逺在無外飲冰寧顧家旌麾辭北闕原隰生光華水¶
涸雨亦收勁風巻驚沙送車何其多髙葢垂文緺張侯¶
平生親情義固所加哀我志慷慨睠我天一涯出宿水¶
上亭暮談見晨霞百里亦已逺心乎不云遐我自東西¶
人豈能守蓬麻周爰愧靡及敢不重拜嘉¶
　　答江鄰㡬到潁州見寄并封示晏公送行¶
日夕風雪佳相念思乗興忽憶君在逺離憂紛難定入¶
門對新詩滿眼冰玉瑩因疑君居側恍惚不自勝别来¶
<pb:KR4d0044_WYG_010-2b>¶
雖無㡬日月稍已迸一葦悲河廣况乃山川迥逺逰殊¶
風土孤響謬羣聴常恐弔原憲夫子歎何病幸傳丞相¶
篇復見仁者贈懸知愜真賞有以誇厯聘何用慰索居¶
一朝再三詠¶
　　寄深甫兄弟時在潁¶
回面簿領役終嵗無一欣思君阻晤語坐想如古人百¶
里非遐方書踈絶相聞亦知平生懐未為踈數分昔君¶
幸見憐約禮博以文今也知不及瞠然已絶塵裹飯更¶
<pb:KR4d0044_WYG_010-3a>¶
欲馳漭漭風雪晨髙㑹汝潁間千秋愧荀陳¶
　　舟次潁上寄貢甫¶
我詩持寄君宛在汝水潯君詩欲寄我蒼茫烟浪深寒¶
水争赴壑駛流激清音扁舟泝游往寂寞嗟獨尋潁烟¶
稍塞望淮月初清心恨無知賞同樽酒誰獻斟相思意¶
不極宛抑訴鳴琴曉燈半明滅抱膝成苦吟¶
　　古意三首¶
相逢偶相識相識竟相離㑹知别情苦寧作未相知相¶
<pb:KR4d0044_WYG_010-3b>¶
見如夢中夢中還相見薄帷鑒明月恍惚仍對面¶
主父昔未仕頗為鄉人輕上書雖晚逹稱説何縱横不¶
忍脱粟飯甘為五鼎烹豈不愛厥身徒為喪其生吾聞¶
南山翁軒冕不得榮¶
栁下不違俗獨恥伐國言三黜何嘗憂一問遂慘然世¶
衰狙詐用賢者防其源孟軻不言利顧有仁義存何乃¶
百世後功名為時敦¶
　　秋意四首¶
<pb:KR4d0044_WYG_010-4a>¶
陰蟲鳴空階危葉墮髙樹秋風雖昨日所遇已如故悠¶
悠嵗方晏采采行多露芳香日可閔宛彼蘭與杜¶
鴻鴈起海濱凌風自翺翔冥㝠清雲間矰繳安可望千¶
里一悲鳴一里一徬徨時變感自深豈伊恨越鄉¶
鷾鴯信多智出處能自謀非無人間畏而襲人間逰微¶
風動髙林梁棟生早秋歛葉從所願落實安得留¶
翻翻林間藿昔惟桃李華飄颻終焉薄江海無津涯榮¶
華寄須臾顦顇空泥沙良無凌霜節安得復嘆嗟¶
<pb:KR4d0044_WYG_010-4b>¶
　　雨晴率張生及諸弟到建福僧居¶
沈陰天氣昏忽霽景物好牆陰且殘雪池岸已芳草愁¶
懐無端涯强出慰枯槁白日當青天所至豁如埽山僧¶
一飯畢鐘鼓不復考庭宇若無人牕軒照丹藻徒行不¶
知逺適興愜所禱如覺逍遥逰頗堪謝煩惱諸子吾宗¶
秀張生一經老相顧能不言歡然屢絶倒¶
　　初鴈¶
翩翩南飛鴈契濶萬里道朔雪常逼秋知㡬諒宜早敵¶
<pb:KR4d0044_WYG_010-5a>¶
兵盛西北弓矢斷飛鳥側翅鋒鏑間悲鳴觸懐抱往時¶
商山翁自放亦忘老避地吾所師相望戒輕矯¶
　　始聞鴈¶
冬夜何漫漫北風扇凄惻始聞南飛羽稍稍過我側来¶
賓無乃後恐非嵗時忒朔方稽常貢物性隨變易哀音¶
一何厲路逺霜雪積就陽既云歸感義寧自黙胡為堂¶
上士撫劒重歎激¶
　　沒蕃士¶
<pb:KR4d0044_WYG_010-5b>¶
丁年仕轅門欲食萬里肉敵兵方强梁邊境日局縮是¶
時十月交轉戰大河曲落日天地昏風塵蔽川陸我師¶
自憑陵敵騎出深谷路窮矢交墜壮士同僇辱投身致¶
網罟南向長慟哭忠義安可論功名亦已覆悠悠捐嵗¶
序忽忽抱心曲每生悔為禍致死倘還福夜渡黄河冰¶
獨依荒榛宿狐狸鳴我旁虎豹相馳逐脱身僅毫毛夜¶
動晝必伏肌膚存空骨性命半鬼籙十月到亭堠門人¶
識風俗回頭復長望慷慨淚盈目憶昔萬人出今還一¶
<pb:KR4d0044_WYG_010-6a>¶
身復可憐同時輩視我猶鴻鵠永棄絶域中㡬時脱臣¶
僕叩門謁主帥長跪向人哭可汗甚雄傑其下亦輯睦¶
弩力思長策勿輕用人屬¶
　　寄子華内翰時亦宿齋是夕風雨¶
君居白玉堂我在紅藥署出處豈不同咫尺限相遇風¶
雨聞雞鳴節物驚嵗暮思君正展轉夢中亦知路¶
　　過澶州橋有感¶
河水東赴海還從天上回寧知今日波還復前時来岸¶
<pb:KR4d0044_WYG_010-6b>¶
栁亦已荑原田正莓莓念我平生歡悵然使心哀¶
　　和江鄰㡬雪軒與持國同賦二首¶
君居近城市每獨厭囂煩積雪成髙卧故人来在門埽¶
除更爽塏談笑寂無喧開牕延寒月拂席置清樽真得¶
酒中&KR0208;安知狐白温¶
長安雖大雪車馬無休時窮巷有髙士閉門獨何為朝¶
烟不黔突彈琴方賦詩逍遥無忤色慷慨多逸辭適有¶
感同好寄聲贈所思調髙當和寡無以答君知¶
<pb:KR4d0044_WYG_010-7a>¶
　　養雞¶
茅茨一畆寛生理備委曲雞豚自古昔豢飬隨世俗鑿¶
垣安其棲幼長何碌碌旦出四散飛暮還相從宿頗哀¶
鴻鵠輩飲啄不充腹何事萬里逰羈旅傷局促衣冠相¶
嫵媚庭廡更追逐未悟糞土非豈知稻粱辱物理常有¶
此人情苦不足安見避世翁頽然卧空谷¶
　　乗小舟入朝京門訪安道¶
南山厭清流春光滿上頭懐人不勝意乗興去扁舟静¶
<pb:KR4d0044_WYG_010-7b>¶
吟日光午孤棹正脩脩固當見安道曷若王子猷¶
　　送陳竒祕校逰寝邱¶
世徃人物非古今共滔滔聞君寝邱客因憶孫叔敖脱¶
身田野間功業青雲髙憂國不憂家子孫負薪勞苟無¶
滑稽士亦已埋蓬蒿嗟来千户封晚受侯王褒賢卿尚¶
遺忘反慕貪與饕况彼里閭人安能厭糠糟伊昔方斷¶
&KR0620;許身輕鴻毛陰徳尚有報天寧紿吾曹努力道路勤¶
我心良鬱陶¶
<pb:KR4d0044_WYG_010-8a>¶
　　宴得解進士(先是予/為監試)¶
汝潁紀南國星極麗中州多竒兆兩漢粹氣兼九邱里¶
巷含古風文章耀前修上恩榮計偕博選充詔求雜㳫¶
㑹駿骨軒昻出驊騮日余瞢深識有司屬同憂攻玉固¶
以石妍媸豈云侔登龜但投餌美惡非其儔堂上歌&KR0951;¶
鳴樽前親獻酬有功幸九錫與祭為諸侯¶
　　送胥元衡殿丞通判湖州¶
平生笑山濤非隱復非吏今更欲似之顛瞑老将至羡¶
<pb:KR4d0044_WYG_010-8b>¶
君負清識於世寡所求能從魏闕下徑取江湖逰扁舟¶
駕長風千里破髙浪倚檣一清嘯佚氣横雲上醲碧箬¶
下酒紅鱗苕溪魚綵衣起為壽此樂天下無誰不慕軒¶
冕顧多困朝市人生難自諧禄仕當若此¶
　　譏謝十三¶
利交勢相營義交氣相得千嵗若旦暮萬里猶咫尺昔¶
我相聞聲但嫌未相識今我相同逰又恨莫相益同時¶
復同道同官又同籍平生重結交然諾亦自惜子為太¶
<pb:KR4d0044_WYG_010-9a>¶
守丞我為里中客雖復戒疎數不應事形迹¶
　　宿九里潭¶
潭樹老垂葉蔭兹千百尋蛟潛伏遺劒魚躍應鳴琴逺¶
客何所羡神淵涵净心¶
　　橄攬(本草言橄欖解鯸/鮐及酒毒最效也)¶
吾昔評橄欖不在百果後其材中棟梁其實過橙楱俗¶
人多未識至美或莫售材以逺見遺實以苦為詬華堂¶
娛嘉賓甘脆陳左右此物萬里来真味寧免陋欲觀絶¶
<pb:KR4d0044_WYG_010-9b>¶
倫效宜與危事遘江魚肆潛毒頃刻輒僵仆昔酒發狂¶
醒千日尚沈瞀性命如危絃一絶不可救幸能服刀圭¶
咄嗟反其舊此亦天下竒能使夭者壽豈殊魯連子談¶
笑解紛鬭功成歸海濱不願千乗富¶
　　聞伯庸再安撫涇原(壬午九月鎮戎/喪師復再徃)¶
西師又失律将帥各顛覆流血丹川原積屍委山谷咄¶
嗟仁壽域短夭生理促王命有不行國威為之衂鄙夫¶
無憂責感慨祗慟哭况聞哀痛詔輟食想頗牧朝廷足¶
<pb:KR4d0044_WYG_010-10a>¶
名卿多壘各含辱謀議宜深長瘡痍待湔浴使乎非常¶
任天子意所屬百萬氣未蘇吾民且局縮賢人勤功名¶
報國忍勞篤往者博望侯昔時来君叔再三持漢節白¶
髪走川陸豈不乆顦顇事業光簡牘闗河據上㳺郡國¶
同心腹征膳向五年强宗亦單獨君乗赤輪車一一詢¶
比屋唐虞升平風惆悵難再沐¶
　　鄰㡬過門不留戯作¶
陳平少負郭亦回長者車貧賤雖足羞猶問道何如此¶
<pb:KR4d0044_WYG_010-10b>¶
風固宜少未謂今便無所望臺閣賢尚能念古初左轓¶
塗朱漆長綬要銀魚化我不少留始知心見疎彌年寄¶
禄仕竟日勞簿書相與同笑言俱幸逃空虚春秋期知¶
我雅頌誨起予兹意未可忘君宜誦權輿¶
　　秋雪¶
剝候凋羣陽幽陰肆騰涌清霜飛雲初大雪吁不兇繽¶
紛舞鴻鵠細碎翻蠛蠓北風故相資凍雨仍更縱泥塗¶
絶行道珠璧棄郊壟峩峩九重髙兀兀雙玉聳寒光坐¶
<pb:KR4d0044_WYG_010-11a>¶
輝映凛氣彌衝擁壮士歌慷慨儒生議刑寵長年昔未¶
逢噤語空多悚皇天無私尤徳惠答䖍鞏豈伊傷時和¶
盖亦遵順動况兹秋方髙民麥皆在隴龍蛇蟄既坯鳥¶
獸毛亦氄農夫樂休役天子寛垂拱信此豐年祥爾曹¶
何必恐¶
　　秋雪寄獻臣¶
三年海水旁卑濕厭歊熱都城幸相從比嵗秋逢雪秦¶
吳乖風土南北異時節惟君嵗寒&KR1086;一致乃欲别出門¶
<pb:KR4d0044_WYG_010-11b>¶
顧道路冰霰埋車轍咫尺阻相過誰當慰寥泬¶
　　月夜期江梅兩君不至聞在李二審言家飲¶
日入更灑埽翛然庭檻空酒杯落明月白羽来清風佳¶
興自不淺幽人無與同徘徊卧林下重露沾蘭叢¶
　　城樓¶
新晴彊人意步上西城樓雲烟開井邑綺繡錯田疇離¶
離麥就熟翳翳桑尚柔懐歸感初服覽物悵淹留¶
　　子髙作司諫見舉自代¶
<pb:KR4d0044_WYG_010-12a>¶
智短多不堪宂官畧自保念非撥煩用猶覬趙魏老故¶
人紫㣲仙自致青雲早回首記平昔露章慰枯槁先容¶
輪囷木進取萬里道妄意巉巖石庶㡬千金寶過聴為¶
君羞貪名怯陰討人亦謂我何自笑方絶倒¶
　　聞子飛作諫官寄隱直¶
玉以二獻珍金以百鍊精錢侯困躓時詎免時俗輕感¶
激生憤勇辛勤就功名居然取髙第自此凌諸生諫官¶
近冕旒地望臨公卿報國須薦賢致君在舉能蕭朱尚¶
<pb:KR4d0044_WYG_010-12b>¶
結綬張杜猶提衡小雅紀伐木㣲禽識同聲此風乆已¶
無賢者當肯行念子早治装復令世人驚¶
　　賀隱直(錢子飛言之中丞/中丞奏辟主簿)¶
三年守一官五年調一職選門萬餘人過半頭髪白賢¶
愚必待次先後各循格相與為波流其誰辨白黑子今¶
特招起方與塵土隔翰林誠知人(錢子/飛)中丞亦好徳古¶
来御史屬自與二府敵於今任雖卑其實名不易必将¶
寄紀綱豈獨親簿籍鴻鵠須逺飛騏驥無近迹往矣勿¶
<pb:KR4d0044_WYG_010-13a>¶
自疑天方佑正直¶
　　賀王純臣¶
昔者巖穴客多隨辟書起榮名耀山澤髙閣下閭里此¶
道不復振此時竟已矣不圖廷中賢有意及之子十年¶
困鄉書三黜竟不仕一朝遘知音籍籍到天耳窮通諒¶
有數自古多若此年華猶未晚富良方自治伐木情所¶
深彈冠坐增喜請歌反招隱以激南州士¶
　　詠庭檜贈深甫¶
<pb:KR4d0044_WYG_010-13b>¶
自吾卧家巷幽獨謝鄰里顧憐庭中檜常以比君子春¶
秋色不變朝夕影雙峙誰言冰霰繁稍亂蒹葭毁始知¶
嵗寒甚慘慘不自喜悵然對之歎爾復那至此陳蔡稱¶
愠見由也徳可鄙天損吾能違放歌有焱氏¶
　　檜花¶
百花乗春輝紅白相嫵&KR0442;暫開已半落過眼如夢寐繁¶
奢能㡬時寂寞都埽地兒童惜徘徊婦女瞻歔欷中庭¶
兩檜樹百尺浮雲際芳意不玩俗秀色亦自喜綠烟凝¶
<pb:KR4d0044_WYG_010-14a>¶
　參差金粟㸃細碎霏霏墮疎香裊裊隔清吹足明後凋¶
　節不與衆草類忽思折瑶花自放天宇外¶
　　初秋病中作五言呈君錫待制介夫學士¶
　蹇淺闇聞道螴蜳自焚和負兹嵗陰改閉閤秋風過濃¶
露變園草號蟬翳庭柯覽時悵頽暮顧影驚婆娑平生¶
　江湖尚薄逰不願多奚為役外物况乃淹舊疴徂西識¶
　艽野采菽聆悲歌今昔容不同情感殆靡他勞生共逆¶
旅馳景均騰波行矣自免歸息陰安薜蘿¶
<pb:KR4d0044_WYG_010-14b>¶
　　送王子直還斥溝¶
薄薄雲蔽日凄凄寒中人飛飛燕歸蟄漠漠鴈来賓送¶
子獨無友悲秋空病身登山復臨水便覺二毛新¶
　　初卜潁州城西新居¶
羇鳥能擇木㳺魚知赴淵飛沈豈異意行止私自憐玩¶
世本無術辟人庸得賢卜居幸樂國負廓依良田心與¶
地俱逺我徒共熙然生涯亦何有聊以忘吾年¶
　　早行¶
<pb:KR4d0044_WYG_010-15a>¶
虚舟却煩暑初旦更清和塵襟暫軒豁幽興亦滋多黄¶
鳥囀深樹良魚躍層波岸花間紅紫村叟雜笑歌稍忘¶
溯洄力未悟嵗時過側肩市朝客偃蹇奈予何¶
　　晴日後園¶
羣鳥飛朝日鳴鶴響晴空宿雪乍消釋滯陰反冲融幽¶
居亦可愛老圃願與同負暄空林下逰目故城東世事¶
見流水嵗華指飛蓬酣歌用自適貧賤何必終¶
　¶
<pb:KR4d0044_WYG_010-15b>¶
　¶
　¶
　¶
　¶
　¶
　¶
　¶
　公是集巻十¶
