# -*- mode: mandoku-view; -*-
#+TITLE: 公是集
#+DATE: 2015-08-24 23:51:34.944214
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷七
<pb:KR4d0044_WYG_007-1a>¶
欽定四庫全書¶
　公是集巻七¶
　　　　　　　　　　　　宋　劉敞　撰¶
　五言古詩¶
　　停雲詩¶
停停何山雲靄靄在我廬濃光賁草木潤氣下琴書望¶
望若可親久之翳寒虛坐恐猋風來東西隨所如我道¶
與世異里閭相見疎嗟雲亦何事低徊能慕予諒以無¶
<pb:KR4d0044_WYG_007-1b>¶
心故形影暫相於¶
　　華山隠者圖¶
神仙不可學淺俗如醯雞逍遥二三叟乃獨秦遺黎避¶
地思遠適名山得幽棲深巖紫芝秀歸路桃花迷稍逺¶
人世隔遂忘陵谷移至今山中人往往猶見之吾聞秦¶
皇帝甚慕真人為駕石窺蓬萊載車象雲蜺沙丘往不¶
返四海忽若遺安知全真子近在西山垂一千二百年¶
修身未嘗衰古稱山澤臞非復萬乘期觀君此圖意有¶
<pb:KR4d0044_WYG_007-2a>¶
以和天倪¶
　　送上元張孟侯著作¶
避世金馬門歇直承明廬月贏一囊粟調笑騶侏儒忽¶
憶東南行秋風熟鱸魚聞君已先我扁舟向江湖銅章¶
垂腰問賜履雙飛鳧千室豈不憂弦歌自為娯古稱有¶
人民無事専讀書自顧都城游刺促轅間駒六朝若流¶
川覽古半有無山中折瑶華千里懐離居¶
　　小隠吟¶
<pb:KR4d0044_WYG_007-2b>¶
世道喪純粹徼名掠其美悲哉山林客過半朝市死夸¶
誕一相習澆浮益紛起古風日飄泊末路空頽靡堯舜¶
安得逢巢由亦已矣我歌竟誰和惆悵同心子¶
　　招隠¶
鱣鱘不容池鴻鵠常畏網全真貴逺到先覺每獨往綺¶
皓遺泰憂季鷹樂吴壤知幾効來世前識妙難賞勿謂¶
鳥獸羣高山適予仰¶
　　反招隠¶
<pb:KR4d0044_WYG_007-3a>¶
伊尹樂堯舜伯夷傲姬周顔生一簞瓢陋巷亦自休豈¶
不困寂寞時俗非所謀脱身洒泥滓緬與前人游嗟哉¶
波上鳧徒為信沈浮鴻鵠假長風不能占渠溝晞羽扶¶
桑阿刷翼滄海流世途既超邈矰繳何足愁所以狂接¶
輿肆歌悟東丘觸時懐慷慨視世悲蜉蝣哲人有先覺¶
達者無近憂綺皓吾所師緒言起長謳¶
　　郡齋燕居寄海陵道粹儀真景休高郵不疑三太¶
　　守學士¶
<pb:KR4d0044_WYG_007-3b>¶
尚容恥玩世畏景希就陰一麾諧微願千里非遐心平¶
生志江海寤寐在山林及此吏如隠始知古猶今鷾鴯¶
避落實蜎蠉安蹄涔但恐得已多尚非力可任諸公蓬¶
萊秀夙昔交契深擊柝聲相聞照鄰光四臨清濁涇以¶
渭離合商與參願言三秋思毋閟金玉音¶
　　新作涼軒㑹張拱辰至¶
張翁垂白鬚扶病過我廬向無俗客至適慰幽人居酌¶
此瓢中泉振兹架上書雖無徳與汝㑹有歌起予欲識¶
<pb:KR4d0044_WYG_007-4a>¶
消長情願君講盈虚¶
　　發桑乾河¶
四牡懷靡及侵旦肅征騑凝霜被野草四顧人迹稀水¶
流日邊去鴈向江南飛我行亦已久羸馬聲正悲覽物¶
嵗華逝撫事壯心違豈伊越鄉感乃復淚沾衣¶
　　寄呂侍郎(呂先予數/日北行)¶
荒山逄故轍自上重岡立君車不可望君手何由執旅¶
思隨日逺徂年背人急舞劔中夜興應知憂感集¶
<pb:KR4d0044_WYG_007-4b>¶
　　廣陵蔣生死十四年矣尸猶温其妻與其女閉門¶
　　守之未嘗與鄰里通水火或者疑其有道而杜君¶
　　懿實之蓋嘗有自逺來者以書一封畀其家視之¶
　　蔣生迹也故俗以為仙因作五言贈君懿¶
仙翁棄妻子徃為壺中客玉棺竟未掩人世已成昔白¶
雲無回期三徑滅餘迹猶傳有青鳥往往寄消息¶
　　新年¶
流光無停期二十忽復五古昔如我人功烈難遽數上¶
<pb:KR4d0044_WYG_007-5a>¶
天終無私日月不少駐三皇與五帝回首焉得顧新年¶
獨何為擾擾趁俗務壯羞兒女態浩歎覺已屢巍巍九¶
重闕象魏懸法度木鐸非仲尼布衣欲何預滄溟百萬¶
里乗桴意決去顧世聊徘徊非為取材誤(子曰無/所取材)東風¶
發幽滯花彩映草樹爛醉苟自娱終焉背時譽¶
　　築室種樹¶
誅茅作吾廬種樹滿百株偃仰可卒嵗優游問誰如墨¶
翟不暖席仲尼無安居良知聖賢貴逝與功名疎清泉¶
<pb:KR4d0044_WYG_007-5b>¶
可深鑿惡草須早除適意田野間誰能歎歸歟¶
　　題所種金鳯花自淮北攜子種之云¶
愛此名字佳攜之不憚逺豈惟江淮闊兼恐嵗月晩手¶
植中庭地分破紫蘭畹緑葉紛映階紅芳爛盈眼輝輝¶
丹穴禽矯矯翅翎展卑飛何在此寂寞難自顯按圖感¶
形似覽物意繾綣三復接輿歌悲風動湘沔¶
　　得隠直書并聞將之洛陽¶
三月一得書始知去君逺開緘見無恙豁達百慮展秋¶
<pb:KR4d0044_WYG_007-6a>¶
風催時節揺落嵗向晩遲遲行旅外色瘁足更趼邉封¶
鳴狐狸牙爪貴鷹犬儒者非所湏棄置自未免上書報¶
聞罷試吏何繾綣雖無小官羞頗貴有道巻洛陽雄王¶
都主簿亦極選折腰得免否局促時態淺¶
　　閲武堂¶
涼風郤炎暑飛雨除氛埃旅行得興㑹珍館為我開主¶
人平生舊上客自逺來何異東序賢共此中山杯留連¶
恨落日披冩仍髙䑓山川愴興廢歌舞寄歡哀徐方多¶
<pb:KR4d0044_WYG_007-6b>¶
賢牧天禄繼英才遊子悲故鄉為君更徘徊¶
　　寄張十二時在城北讀書簡云幾至絶糧¶
新秋意無聊多病時畏晩出門塵埃隔扶杖行歩蹇雖¶
聞一城居邈有千里逺風雨思雞鳴幽懐固繾綣食貧¶
非余病學道與時反悲歌空相望不復能裹飯¶
　　因甫移宰晋陵¶
自我游毗陵五年今于兹未嘗不閔雨未嘗不苦饑成¶
湯周宣世豈復能過斯上無桑林禱下無雲漢詩赤子¶
<pb:KR4d0044_WYG_007-7a>¶
餓溝渠良田生蒺藜聼于閭里間愁毒不可為思得一¶
賢人救其渇與飢上天似悔禍子乃今來尸愛民在㳟¶
儉自可為吏師但恐百里小膏澤難盡施子本湘鄉君¶
湘人望子來下難兄弟别上顧墳墓違將母以諗君上¶
書再三辭朝廷欣然許多士咸謂宜為政推此心可令¶
孝者慈吾聞屠牛刀不貴于割雞思君苦道逺莞爾寄¶
此詞¶
　　同彦文送敦儒宰晋陵¶
<pb:KR4d0044_WYG_007-7b>¶
朝廷貴儒術子以文學顯郡國重民社子由政事選榮¶
名信難兼衆望固不淺古人定何如壯志獨能勉由來¶
跬歩益必有千里逺去去聆絃歌吾當謝言偃¶
　　九日¶
霜薄氣早寒木落景已變佳晨事厭勝習俗推往彦憂¶
來初無方興盡復自遣所遇無故物登臨殊非願¶
　　寓言¶
感豫常出異禦宼哀壺丘好大固累已巢父笑許由東¶
<pb:KR4d0044_WYG_007-8a>¶
海有意怠飛飛何所求縱軀天地間細故紛悠悠願言¶
不死鄉可與賢逹游¶
　　晩景¶
結廬玩蓬藿反畏人足聞杖藜有時去入獸不亂羣踈¶
雨洗徂暑夕陽澹微曛俛仰多物態逍遥遣塵紛興適¶
將何述寄心孤飛雲¶
　　野人致枸杞青蒿¶
味薄時共笑野人猶相高春田有餘暇饋我杞與蒿酌¶
<pb:KR4d0044_WYG_007-8b>¶
酒謝其意採之亦誠勞城中多好事過半稱賢豪杯肴¶
具五鼎珠玉輕一毫將之獻門下皆有千金襃何故背¶
此計而反從吾曹淡泊徒自樂膏薌未能叨信知老農¶
美頗欲耕東臯因閒有餘力從爾觀芟薅¶
　　春暮到小園¶
春餘百芳歇喬木有輕隂客子成春服商絃應鳴琴獨¶
行迕世俗長往期山林庭竹風正駛池波雨已深臨流¶
窺躍魚倚杖聆遷禽順時寄俯仰適興契飛沈試謝及¶
<pb:KR4d0044_WYG_007-9a>¶
門客未慙招隠吟¶
　　送雅禪師若神¶
太湖三萬頃澄澈浮寒穹明月不可取孤帆安所窮俯¶
弔滄浪人(禪師若神與蘇子美/遊子美自作滄浪亭)緬懐鴟夷翁古今共灰¶
滅得失如夢中詩興觸物逺禪心隨念空猶多碧雲句¶
寄信東南風¶
　　蒼筤源¶
日出江氣暖歩行村落間偶逄蒼筤息若在山中閒綠¶
<pb:KR4d0044_WYG_007-9b>¶
篠既䝉密清波自回環初疑人迹絶乆有笑語諠脱足¶
渉澗水隔林叩柴闗主人疎世事相見亦歡然稍覺耳¶
目曠久之遂忘還歸來詫舟子適過武陵源¶
　　樂郊陳漁䑓下柏林中結茅作小亭命曰幽素本¶
　　懿臣刑部之書也謝且戱之¶
結茅更何好列柏自成林素履宜獨往幽人欣宿心炎¶
輝翳羽葢清吹和瑤琴稍與事物逺忽如丘壑深良無¶
山水趣安得契知音¶
<pb:KR4d0044_WYG_007-10a>¶
　　種蔬二首¶
時雨破膏壤荷鋤回城隂疾耕意不足覆隴力可任里¶
巷多父兄往來迹相尋見我山野服欣然用盡簮勸我¶
勿滅裂哀我識浮沈雖微生平故頗用愧其心採芝商¶
於嶺食薇首陽岑念我非其人豈敢慕山林聊以資素¶
飽身世實﨑嶔文人不我厭荷蓧時見臨¶
種蔬南岡下地薄旱亦久抱甕出復入拮据病两手輟¶
耕起長歎四海萬億畆過亢今若兹我誰與餬口縣官¶
<pb:KR4d0044_WYG_007-10b>¶
祈雨澤四望已並走巫女歌且舞土龍矯其首上天何¶
寥寥百請未一偶霖雨待爾輩古人亦可醜咄嗟雲漢¶
詩萬古竟何有天地何不仁百姓為芻狗¶
　　重陽¶
勞生惜流隂徂嵗逼窮律燦燦黄菊花離離紫茱實芳¶
香不可再採掇自有術零落勢足悲盛時亦未失登高¶
㪚百慮驅馬恣所出或云避陽九可以納元吉嘉願誰¶
間然且當醉終日¶
<pb:KR4d0044_WYG_007-11a>¶
　　浚井¶
鑿井勿憚深汲繩欲令長鑿深源不竭汲逺氣自涼豈¶
如潢汙水汩汩道路旁雖復不逺求飲之劇燖湯虚煩¶
生四支淟涊不自强野語合為國願君著巖廊¶
　　古寺¶
唐殿弛棟梁空庭長荆棘坳堂客水腥壊碣苔蘚積經¶
營東晋始逺近千嵗逼興廢紛可悲徘徊意不懌尚餘¶
土木巧未露斤斧迹使鬼固已勞斯民忍終役悠悠競¶
<pb:KR4d0044_WYG_007-11b>¶
頽波擾擾非一國臺城更荒唐萬古共悽惻¶
　　書候潮亭¶
滄江浸長空天使限南北繁隂屬暮嵗波浪無時息烈¶
風何轟豗深木騰霹靂逺吹湖中白來蔽江南碧巉巖¶
千峯玉變化不可測恐是時向晩鬼神任胸臆燭龍銜¶
長耀來集崑嶺側又疑呉王兵如荼壓上國勇氣吞中¶
原晶光洞江北久望生悸慄嗟我問津客横流豈難制¶
路險未可得吾道固當然滔滔欲誰易¶
<pb:KR4d0044_WYG_007-12a>¶
　　徐安撫¶
伏波喜功名南伐終不返死餘薏苡謗生恨鷦鳥晩干¶
戈非一方智勇易謀顯富貴誰不然枯榮子何反冥冥¶
炎州隔杳杳天道逺荆楚猶古風招魂動哀挽從人除¶
憂謗不得志者罕¶
　　石首縣¶
叢石浮水中峻隄缺復連往往為深潭波流自回環秋¶
山未揺落碧樹皆參天仰觀積水痕仍在高樹巔里人¶
<pb:KR4d0044_WYG_007-12b>¶
半巢居出入隨烏鳶令尹亦菜色市樓寂無烟皇天不¶
純命百姓何震愆苦云耕織廢租税尚未蠲赤子向漂¶
蕩所存皆偶然雖知負官輸未忍更棄捐柰何唐堯世¶
復見昬墊年何以救汝飢朝廷急憂邉¶
　　召諸弟博飲¶
今日寒頗甚淮南似京土江風既落木山雪亦帶雨幽¶
居自無聊病卧亦寡侣壯心顧牢落出門孔多阻古人¶
戯梟盧志氣本尚武勝來在快意百萬不足數恨無酒¶
<pb:KR4d0044_WYG_007-13a>¶
如澠杯盂空屢舉開顔强隠几豈必歎貧窶¶
　　别和弟¶
暫㑹復逺别惆悵終無極人生非神仙豈有頭不白維¶
舟相邀宿淮水風浪黑輾轉不復眠四聼人盡息丈夫¶
非懐安少壯宜努力況子行多歡自怪情不懌誰言冬¶
宵永達旦才頃刻雞鳴日光出握手各南北仰謝雲中¶
鴈羣飛接羽翼何以紓我懐作詩寄相憶¶
　　舟中夜飲憶和弟聨句¶
<pb:KR4d0044_WYG_007-13b>¶
人生如浮雲聚㪚苦不定(原/)向來詩酒歡雖唱誰與應¶
(貢/)蟋蟀鳴在户玉衡逼冬孟悠悠千里思寂寂中夜静¶
豈曰無他人不如我同姓(原/)吁嗟繋名利有若置機穽¶
窘然塵埃中恥無六翮勁訪戴舟已慙攀嵇駕難命(貢/)¶
臨觴置不飲引領起獨詠莽莽天地昬誰知我心怲(原/)¶
　　蘇安上之淮南十八舍弟之河北十九舍弟之漢¶
　　中皆㑹予賦三韻為送¶
攜手常苦難傾葢不易得今宵四面坐明日異鄉客秋¶
<pb:KR4d0044_WYG_007-14a>¶
風楚懐悲出處各努力¶
　　鳳凰篇贈府公給事别¶
鳯凰起北海少留南嶽巔梧桐有餘音烏鵲相回旋耳¶
聞和聲樂目怪文采鮮雖知非儔匹慕用亦欣然祥飇¶
巻層雲迅羽凌九天卑飛忽如縶絶迹不可攀徘徊故¶
林下歎息高風前願及䕫作韶率舞如舜年¶
　　　承以鳯凰篇為況謹用來韻和酬(吴育和/作附)¶
　丹山鬱世表巖巖千仞巔自非常雛輩安得參周旋¶
<pb:KR4d0044_WYG_007-14b>¶
　胡為此弱羽越簉祥儀鮮飛鳴過所據飇駭俄翻然¶
　退則安棲地翔風娛楚天始病孰儔侶乃與朱鸞攀¶
　英英日相照老翮徒愧前少别正傾聼覽輝當聖年¶
　　深甫往固陵¶
聞君異鄉客嵗暮江淮間山雪夜多興桂枝春可攀南¶
風玩啙窳浮俗矜游閒安所彈長鋏何當問刀環天倫¶
眉最白子舍衣仍斑勿學髠接輿佯狂因不還¶
　　飲郇公園贈章湖州何漢州¶
<pb:KR4d0044_WYG_007-15a>¶
朝暉散浮隂天氣清且佳春城足行樂況此公侯家珍¶
館深窈窕茂林揚芬葩幽禽囀新聲宿草含芳芽覽物¶
曲池平置酒白日斜因歌雍門詩四座皆歎嗟平生布¶
衣願不過東陵瓜致求多嬴餘竟是迷紛華一醉稱日¶
富此風獨可嘉安能拘浮俗局若井底蛙客有章與何¶
髙冠耀文緺方為二千石㑹促别且賒他日還相思當¶
在天一涯歡極情難忘願君盡流霞¶
　　雪後到薦福寺梅下¶
<pb:KR4d0044_WYG_007-15b>¶
行尋殘雪逺暖就梅隂坐悟彼寒氣消識此春景破留¶
僧迨日暮聼鳥忘巾墮從此到芬芳應湏數來過¶
　　呈獻臣(并序/)¶
　　　始四月予來上清宮見石榴花方盛開已而復¶
　　　有青箱忘憂紅絲夜合蜀葵朱槿芙蕖蒲劒紫¶
　　　薇紅蓼金錢之屬相繼不絶而適及秋矣過此¶
　　　又將有雞冠拒霜黄菊為續豈神仙之居固自¶
　　　嘉哉因歌以寄獻臣¶
<pb:KR4d0044_WYG_007-16a>¶
兹心厭囂宂幸與上清鄰上清何崔嵬高静違飆塵珍¶
林㪚玲瓏寳氣浮氤氳綠華未及衰絳蘂忽復新閒館¶
賓列仙祕殿朝衆真濃香無停期豔彩驚幽人顧謝武¶
陵子四時長見春¶
　　寄吳江大博徐君章¶
吏退簿書斂日落風景涼偶無事物累真得逍遥鄉疎¶
花媚空園脩竹䕃廣坐濁酒不難醉磐石可徑卧何必¶
凌江漢乃能濯埃塵何必潛山林乃能寄隠淪人多笑¶
<pb:KR4d0044_WYG_007-16b>¶
此言此言未易笑非君契心賞誰肯過蓬藋¶
　　觀魚臺¶
城下春池深潛魚時復躍高臺可以望暇日從爾樂㪚¶
懐混飛沈適意宜丘壑始悟濠梁翁荒唐謝名爵¶
　　府公射堂飲酒輒陪尊丈侍郎兼揖諸孫拜獻拙¶
　　詩¶
煌煌南極星粲粲北維斗稟齡瑞明時運柄變萬有降¶
神非尋常希世曽一偶積善如公家于今見純佑安車¶
<pb:KR4d0044_WYG_007-17a>¶
告歸日三府升平久萬石均禄秩魯公拜前後茫茫周¶
漢來此事復聞否黄金鑄大印綠絲綰長綬方為累世¶
滎況多後來秀戲禽試强弩勸客滿春酒賤子敢再拜¶
願公更眉夀¶
　　秋隂¶
浮雲初無心已南復更北蕭蕭清風急忽忽白日匿時¶
逝物稍變感集意鮮適𤣥蟬號庭樹蟋蟀吟四壁自古¶
共此悲豈伊越鄉客¶
<pb:KR4d0044_WYG_007-17b>¶
　　久隂¶
南方信卑濕風雨無時節春風仍晩寒陽和恐中絶蛟¶
龍乗江湖雲霧欺日月驅除懐熏風悒悒生内熱¶
　　蟋蟀¶
七月鳴在野八月鳴在宇九月登我堂十月入床下滔¶
滔嵗方晏促促聲亦苦悲秋不悲已終夜如獨語時俗¶
有新聲誰能一聼汝¶
　　送王十二還乾州¶
<pb:KR4d0044_WYG_007-18a>¶
窮通蓋有命富貴不能早君侯希世珍三十未為老棲¶
遲升斗禄奔走周秦道及親固為榮捧檄豈辭小北風¶
正凝霜千里徑無草人生貴感激豈以外物擾當為昂¶
藏駒勿自使枯槁¶
　　坐嘯亭納涼¶
長嘯振林木半空鸞鶴聲清風蘋末來孤月海上生坐¶
久物色改如有神仙迎¶
　　王昭君¶
<pb:KR4d0044_WYG_007-18b>¶
嬋娟巫峽女秀色傾陽臺昔為一片雲飛入漢宫來明¶
鏡徒自姸幽蘭誰為媒丹青固難恃逺嫁委塵埃十歩¶
一反顧百歩一徘徊出門如萬里淚下成霰摧左右相¶
娛樂絲竹聲正哀豈不强言笑鬱鬱不可開黄河入東¶
海還從天上回嗟爾獨抱恨一往擲蒿萊¶
　　重一首同聖俞鄰幾持國作用前韻¶
昭君信絶世窈窕祕瑶臺嵗華坐將晩玉輦何當來一¶
以畫為賞有如鴆為媒含悲下紫殿即路指黄埃光&KR0233;¶
<pb:KR4d0044_WYG_007-19a>¶
動左右君心再徘徊白水不可變孤芳從此摧盛時能¶
幾何千載獨餘哀至今青塚傍積怨昬不開掖庭用色¶
選丹青以利回寄語閨中子何憾處蒿萊¶
　　憶松¶
松隂何婆娑松蓋何偃蹇松香不堪折松色無可選旦¶
暮青松間吟懐未嘗逺嚴霜百木死高秀初欲展泠泠¶
海風飄輝輝甘露泫(昔年予居閩/時甘露降)去矣混塵滓懐哉邈¶
林巘諒無刀斧憂千載行可踐輦轂念山海誰期共攀¶
<pb:KR4d0044_WYG_007-19b>¶
搴獨有風入聲琴中尚悠衍¶
　　留侯¶
張良韓孺子夙昔志未伸授書黄石公問禮倉海君契¶
合見神助濟時効經綸指揮轉雷電顧盻定楚秦以伋¶
三寸舌抗兹百萬軍一為帝王師晩就赤松賓富貴心¶
不屑功名諒誰論出處何昭昭賢哉古之人¶
　　録近文呈晏公¶
麟趾感素文躍魚赴鳴琴殊類豈自識至和動其心濟¶
<pb:KR4d0044_WYG_007-20a>¶
世有先覺鑄人不鑄金刪詩在正始好樂非好音萬生¶
依陶冶一氣諧飛沈賤子晩及門獨學謬知今趨隅誦¶
所志踴躍不自任救渇而飲河栖枝以巢林量微志復¶
小俛仰感高深¶
　　讀晏子春秋(并序/)¶
　　　世譏晏嬰之節偪下夫晏嬰大不治宮室細不¶
　　　治冠帶無衣帛之妾則信儉且陋矣至其脱左¶
　　　驂以濟越石父之困出倉粟以成北郭騷之孝¶
<pb:KR4d0044_WYG_007-20b>¶
　　　又何其裕哉世之君子未嘗道其裕也而獨病¶
　　　其陋是以宮室則必修冠帶則必䴡陳妾則必¶
　　　富所惡陋于已者從矣所能裕于賢者誰哉吾¶
　　　聞陋于已裕于賢之謂儉陋于賢裕于已之謂¶
　　　吝晏子固儉矣于聖人之道何貶焉¶
平生實善交厚薄等新故觧驂濟越石調禄謂車御猶¶
稱禮偪下未免儉則固高風往既息頽迹後方騖陳妾¶
輕綺紈賢士敝&KR0237;袴若人不重得遺論今始布吾亦太¶
<pb:KR4d0044_WYG_007-21a>¶
史徒執鞭所欣慕¶
　¶
　¶
　¶
　¶
　¶
　¶
　¶
<pb:KR4d0044_WYG_007-21b>¶
　¶
　¶
　¶
　¶
　¶
　¶
　¶
　公是集巻七¶
