# -*- mode: mandoku-view; -*-
#+TITLE: 公是集
#+DATE: 2015-08-24 23:51:35.314788
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷二十八
<pb:KR4d0044_WYG_028-1a>¶
欽定四庫全書¶
　公是集巻二十八¶
　　　　　　　　　　　　宋　劉敞　撰¶
　七言絶句¶
　　題行者店石楠¶
無限荒山秪一家竹園蔬圃寄生涯老翁手種石楠樹¶
三十餘年看好花¶
　　翠鍾亭二首¶
<pb:KR4d0044_WYG_028-1b>¶
空城風雨晦如秋漠漠長江天際流故倚髙樓望行色¶
南山不見使人愁¶
江外羣山如畫圖輕烟殘雪入荆吳東風醉問春多少¶
逺郭垂楊十萬株¶
　　李氏池上醉中詩¶
春塘泉脈活龍鱗宿雨花枝覆錦茵薄俗不容白眼客¶
醉鄉自有葛天民¶
　　中秋夜作¶
<pb:KR4d0044_WYG_028-2a>¶
淒風白露墮清秋月上江湖開客愁世事紛紛欲如髮¶
醉醒任意判悠悠¶
　　思鄉嶺¶
絶壑參差半倚天據鞍環顧一悽然亂山不復知南北¶
惟記長安白日邊¶
　　宿麃子嶺穹廬中(此嶺無水往來驛/人常擔水自隨也)¶
千山雪遶帳廬寒一半冰消塞井乾憶卧衡門甘泌水¶
可憐孤枕未曽安¶
<pb:KR4d0044_WYG_028-2b>¶
　　摸斗嶺¶
盤峯回棧幾千層徑欲凌雲攬玉繩浪得虚名夸鄙俗¶
古來天險絶階升¶
　　狎鷗亭¶
波光栁色交相亂野客沙禽特共閒未醉那宜徑歸去¶
夕陽猶在杏花山¶
　　黄河¶
輕車重馬自相騰横度長河百丈冰貝闕珠宫應浪語¶
<pb:KR4d0044_WYG_028-3a>¶
黄沙際海谷為陵¶
　　過臨潢口號¶
雲消歸路暖無塵試學章臺走馬身塞栁闗榆莫相惱¶
小園桃李解迎人¶
　　寄張四二首¶
城下清淮百丈深樓前明月冷鎔金何似闗山望處景¶
因人寄示隴頭吟¶
清秋千里夢相思潁水滄浪各一涯洗耳君方避堯舜¶
<pb:KR4d0044_WYG_028-3b>¶
濯纓吾請學鴟夷¶
　　寄聖民十月十一日方到¶
跋馬望君秋暮時君來何後菊花期齋中故有金鈴酒¶
猶可籬邊倒接籬(汶陽有金鈴菊/酒味殊勝也)¶
　　送蕭山和弟¶
江上蒼山百里國鑑中明府校書郎臘梅冬笋知時節¶
驛騎回時早寄将¶
　　絶句送和弟行東臯兼過獻臣二首¶
<pb:KR4d0044_WYG_028-4a>¶
落日濃霞輝碧潭淮南風物似江南榜船載酒隨鳧雁¶
物色詩懷著意探¶
西風滿眼荻飛花楚澤秋光一半差庖鼈好期張仲友¶
捲帆應帶海山槎¶
　　渭城¶
舉世幾人歌渭城流傳江浦是新聲栁色青青人送别¶
可憐今古不勝情¶
　　虎丘和孫可述¶
<pb:KR4d0044_WYG_028-4b>¶
崑閬乗沙不可攀蓬萊渉海去無還寧知勝絶神仙境¶
近在青林紺宇間¶
　　畫屏二首¶
滔滔江湖萬千頃何為飛來入軒屏大澇不增旱不減¶
静聽無聲視無影¶
六月炎蒸百慮煩舉目一見心暫閒市人悠悠那得識¶
此意髙山流水間¶
　　自西橋至紫温載酒作樂即事呈府公四首¶
<pb:KR4d0044_WYG_028-5a>¶
欲暖水流初汎汎半閒人意正悠悠清觴自可輕捐日¶
髙管無端吹暮愁¶
澹烟蒼翠籠髙樹密竹交加隠曲堤水調向終人欲醉¶
夕陽稍近戍樓西¶
潛鱗畏樂勿復躍舒鴈避船争亂飛乗興正湏勤一到¶
㑹令魚鳥見忘機¶
主人宿望功名際下客素心江海中舟楫由來歸𫝊說¶
滄浪元自屬漁翁¶
<pb:KR4d0044_WYG_028-5b>¶
　　雷琴¶
三百年中天下工密移山水入號鐘世間㑹有孫枝在¶
自是知音不可逢(予所寶琴大厯年中雷/震斷到今三百年矣)¶
　　晩步城上寄貢甫¶
雨過行尋舊履綦江南山色逺相隨池塘芳草新無限¶
還引新詩入夢思¶
　　雪後見山樓¶
春寒天氣似江南閒倚髙樓酒半酣盡借前山作屏障¶
<pb:KR4d0044_WYG_028-6a>¶
更煩佳雪洗烟嵐¶
　　送人遊蘇州¶
莫倚春風爛漫遊姑蘇臺上特多愁傾城人逐鴟夷去¶
惟有空江日夜流¶
　　重登見山樓有感¶
髙軒送目萬重山不盡東西千里間長嘯何由生羽翼¶
徑排雲霧看人寰¶
　　答鍾元達覔藕栽二首¶
<pb:KR4d0044_WYG_028-6b>¶
紅妝翠葢出汚塗水面風吹醉欲扶自是凌波有仙種¶
文君莫訝茂陵姝¶
漸㸃青錢浮水面猶將素節混泥沙送君百頃風潭上¶
莫笑元非十丈花¶
　　新年¶
雪消冰解漏青春醉眼驚看物物新已識年華似飛鳥¶
直將身世委天均¶
　　果園巷訪楊寺丞¶
<pb:KR4d0044_WYG_028-7a>¶
雪霽江城氣色春果園巷口静無塵林間水上俱通馬¶
徑入誰能問主人¶
　　聞江十吳九得洛相酒戲呈二首¶
洛城春酒碧霞光東閣遙分東觀郎陳俠應嗤伯松拙¶
魏侯元惜次公狂¶
衆人皆醉屈原醒天祿寥寥白髮生束縕君當游相國¶
那能我自勝公榮¶
　　朝謁武信殿三首¶
<pb:KR4d0044_WYG_028-7b>¶
旌旗千里自天來投策黄河飲馬回聖主醳兵方外服¶
東巡日觀望蓬萊¶
原廟衣冠渭北遊侍臣世世祀春秋敵馬何由向南牧¶
萬神相與衛軒丘¶
天下安危寄老臣幄中談笑静邊塵丹青未備雲臺像¶
笳管猶悲道路人¶
　　㣲雨登城二首¶
雨映寒空半有無重樓閒上倚城隅淺深山色髙低樹¶
<pb:KR4d0044_WYG_028-8a>¶
一片江南水墨圖¶
日午風髙新雨晴殘花飛絮兩輕輕垂鞭緩轡饒閒望¶
時復林間布穀鳴¶
　　簷下¶
簷下渠泉朝暮聲樓頭山色四時青此中故有無窮意¶
正要悠悠醉復醒¶
　　圍棋調鄰幾¶
華髪仙翁共奕棋樵柯爛盡忘歸時洞中日月遲如此¶
<pb:KR4d0044_WYG_028-8b>¶
世上榮枯詎得知¶
　　見召西陽池汎舟仍示雅章因成二絶希笑覽也¶
畫舫欲隨波上下行人先似水西東翠萍卻是多情物¶
漂泊不離芳沼中¶
習池幾度共芳菲爛醉池頭到落暉臨去主人雖不召¶
山公能不少依依¶
　　順州馬上望古北諸山¶
平原不盡對羣峯翠壁回環幾萬重背日映雲何所似¶
<pb:KR4d0044_WYG_028-9a>¶
秋江千丈碧芙蓉¶
　　伯勞¶
伯勞東去燕西歸可惜春光相見稀惟有歌聲留别恨¶
畫梁三日更塵飛¶
　　同河中府簽判劉狀元廷平訪華陰雲臺觀陳搏¶
　　先生故居是日雲霧不盡見諸峯¶
平舒道上望諸峯翠出浮雲幾萬重過客仍迷五里霧¶
真人與致二茅龍¶
<pb:KR4d0044_WYG_028-9b>¶
　　題戚化源畫清濟貫濁河圖¶
濁河清濟坐中分沙浪澄波兩逼真自畫壁來多少日¶
能知清濁幾何人¶
　　西樓¶
西樓獨上不能迴遶郭新花正盛開誰信不曽騎馬出¶
春光自到眼前來¶
　　興慶池送江淮陳度支是日㣲涼¶
芙蕖滿地水浮空不意江湖入望中獨把一杯送歸客¶
<pb:KR4d0044_WYG_028-10a>¶
可憐羇思滿秋風¶
　　九疑山圖¶
蒼梧南岸碧嵯峨直上雲衢不甚多天使九峯迷萬世¶
可憐虞舜不悲歌¶
　　送智慈¶
海上忘機是白鷗暫來非為稻梁謀乗風又作滄浪别¶
怊悵居人浪得愁¶
　　西掖聞鶯¶
<pb:KR4d0044_WYG_028-10b>¶
宫樹陰陰翠葢成熏風盡日語流鶯秪應欲助歸田興¶
故作林間舊友聲¶
　　遊龍山¶
七澤髙秋霜葉紅龍山一望夕陽中愁來乗興時時往¶
楚老相疑是孟公(孟嘉在荆州遇興輒/造此山盡日乃反)¶
　　出城¶
水映朱扉樹遶城午天暄煦僕姑鳴馬蹄款&KR0008;春泥燕¶
自愛乗涼半日行¶
<pb:KR4d0044_WYG_028-11a>¶
　　琵琶亭¶
江頭明月琵琶亭一曲悲歌萬古情欲識當時㫁腸處¶
只應江水是遺聲¶
　　過湖城誦雋不疑傳作¶
北闕公卿如堵牆誰持一語判興亡君知京兆人無及¶
正用春秋侍帝旁¶
　　晩步¶
城頭雪色連雲色池面冰光亂日光泥滑應湏勞杖履¶
<pb:KR4d0044_WYG_028-11b>¶
幽期恐後野梅芳¶
　　石牌磯¶
長江激水成飛電蒼石横波起疾雷自覺心能仗忠信¶
布帆無恙御風來¶
　　送張岳同年¶
長安道側風塵裏傾葢相逢許白頭誤在盧前已深愧¶
莫隨時態作沈浮¶
　　答劉同年寄青䭀术煎松湯并詩¶
<pb:KR4d0044_WYG_028-12a>¶
自無金骨凌風相心愧仙翁度世方一聽山中白雲曲¶
已如揮手謝華陽¶
　　遣思¶
淮上秋光凝客恨城頭暮色滯斜暉獨醒未必能勝醉¶
逺望山來可當歸¶
　　楊無敵廟(在古/口北)¶
西流不返日滔滔隴上猶歌七尺刀慟哭應知賈誼意¶
世人生死兩鴻毛¶
<pb:KR4d0044_WYG_028-12b>¶
　　雪中詣相國寺¶
西風巻雪白如沙索漠空林開白花病僧迎客興不淺¶
自啟軒牕煎越茶¶
　　栁河¶
相望不容三日行多岐無奈百長亭欲知河栁春來綠¶
正似山松雪後青¶
　　神山(在鹿兒/峽北)¶
林立衆峯俱到天傳聞此地有神仙名山三在蠻夷國¶
<pb:KR4d0044_WYG_028-13a>¶
方土之書猶信然¶
　　早春野泊夀寧觀¶
小徑連村行幾曲垂楊未綠草成蹊門前野水還如帶¶
恐是仙源使客迷¶
　　依韻奉和梅堯臣四首¶
陰雲著地無精光細雨翳日看㣲茫千里江山在何處¶
心憐社燕衝風翔¶
而今四海雖休兵猶有防秋在戌城征婦裁衣欲寄逺¶
<pb:KR4d0044_WYG_028-13b>¶
時将蟻子候陰晴¶
春草更綠春林衰長安游客未成衣淒淒計欲變寒色¶
一夜無語看燈輝¶
欲埽鵬翅還北溟欲引羲轡來東瀛從兹陰翳永絶滅¶
康衢不使泥塗生¶
　　春草¶
春草緜緜不可名水邊原上亂抽榮似嫌車馬繁華處¶
才入城門不見生¶
<pb:KR4d0044_WYG_028-14a>¶
　　寄王閤使(十月十一日冀州相别十/一月十一日聞過古北口)¶
憶醉離亭舞翠娥舉觴同聽渭城歌故人卻出陽闗見¶
愁問行雲奈若何¶
　　興化寺花¶
蟠桃浪占三千嵗琪樹虚傳十二城争似此花常在眼¶
風吹日炙四時榮¶
　　古北口¶
　　　自古北口即奚人地皆山居谷汲耕牧其中而¶
<pb:KR4d0044_WYG_028-14b>¶
　　　無城郭疑此則春秋之山戎病燕者也齊桓公¶
　　　束馬懸車涉辟耳之溪見登山之神取其戎菽¶
　　　冬蔥布于諸侯蓋近之矣口占一篇因以傳疑¶
束馬懸車北度燕亂山重複水潺湲本羞管仲令君霸¶
無用俞兒走馬前¶
　　直舍竹下殘雪二首¶
阿閣三階敵井幹宫牆十仞逼雲端故留殘雪侵春事¶
欲伴孤篁老嵗寒¶
<pb:KR4d0044_WYG_028-15a>¶
重疊空階委玉塵蕭疎碧篠束浮筠池寒自稱孤髙節¶
不共陽林競早春¶
　　十一月十五日朝拜章武殿雪中口占呈聖民學¶
　　士¶
原廟衣冠月出游侍祠義比漢諸侯應有海神朝絳闕¶
勿驚飛雪滿崑丘¶
　　嵗暮雪中寄隠直前年季冬與隠直相㑹京師凡¶
　　十餘日¶
<pb:KR4d0044_WYG_028-15b>¶
長安積雪深三尺窮巷相看共一樽物色嵗華還彷彿¶
異方回首重消魂¶
　　秋夜見月¶
㣲風送雨江南去涼月銜雲海上來暑氣頓除秋暗入¶
忽疑浮漢弄昭回¶
　　别彥文¶
兔園風物共追遊直自霜秋到麥秋何故臨岐猶有恨¶
未曽攜手上商丘¶
<pb:KR4d0044_WYG_028-16a>¶
　　登新河橋詩(此河受三/十六陂水)¶
朝陽破霧水浮空極目江湖一望中三十六陂冰雪解¶
魚龍鱗鬛動春風¶
　　小園¶
弱栁低花俱有意淺沙深竹總無塵從今不恨交遊絶¶
還倚東風作主人¶
　　雪霽行小園¶
力埽牆根通野徑少留林下訪初春魂翻眼眩看梅杏¶
<pb:KR4d0044_WYG_028-16b>¶
幾處攀條輒誤人¶
　　正月二日雪後到小園¶
新年已覺有春光宿雪無多映夕陽竹箭晴來依舊碧¶
栁條暖去不勝黄¶
　　納涼明教臺呈太守¶
臺下井泉冰冷滑城隅川色劒光鋩多慚簿領相寛假¶
全得南風一日涼¶
　　聞張隠直率范十九佑之遊邊寄之三首¶
<pb:KR4d0044_WYG_028-17a>¶
莫怪黄河來積石又疑弱水隔崑崙若嫌古記難全信¶
他日君歸與細言¶
未甘海上乗桴去猶託隆中竟日眠努力英雄樹功業¶
鄙夫洗耳太平年¶
紅旂白羽尚紛紛渭北洮河十萬軍厯覽山川窮勝負¶
朝廷肯棄奉春君(說髙祖料/匈奴者)¶
　　題浄嚴觀春波亭¶
滿目烟蕪蘸緑漪江淹遺恨楚江湄仁人四海皆兄弟¶
<pb:KR4d0044_WYG_028-17b>¶
何必東風悵别離¶
　　初雪¶
冥冥濃雪半空黑烈烈北風吹日回海水翻從九天落¶
龍沙卻渡五湖來¶
　　野人寄枸杞青蒿¶
爛蒸香薺白魚肥碎㸃青蒿涼餅滑宿酒初消春睡起¶
細履幽畦掇芳辣¶
　　答杜九重過東門船戲作¶
<pb:KR4d0044_WYG_028-18a>¶
共醉江南日落春悲歌一曲思離人卻尋陳迹愁先亂¶
況復青青栁色新¶
　　牡丹三首¶
刻成紅玉萬枝香排出華燈四照光聞道閬風有琪樹¶
可能一二敵芬芳¶
宫女妝花不必勻淺紅深紫自争新已能含笑驚愁眼¶
枉是無言對暮春¶
密密芳華亂夕暉碧油幕下覺春遲何時謝絶人間事¶
<pb:KR4d0044_WYG_028-18b>¶
看盡東風爛漫時¶
　　題慧禮師雙樹院¶
雙樹婆娑三百年江南秀色上參天不知昔日誰來種¶
正為道人開法緣(慧禮初露止此樹下講經論四衆/之今成屋五十餘間佛事甚盛也)¶
　　揚州聞歌二首¶
淮南舊有于遮舞隋俗今傳水調聲白雪陽春長寡和¶
著書愁絶郢中生¶
半夜暖風吹朔雪東城南陌曉來春郊光野氣望不極¶
<pb:KR4d0044_WYG_028-19a>¶
栁意梅香愁向人¶
　　徧閱齋房題名獨不見永叔戲作七言¶
十二樓居五碧城祠官多識漢名卿蓬萊仙客飛升早¶
不向丹臺稍刻名¶
　　自東門汎舟至竹西亭登崑丘入䝉谷戲題二首¶
汎汎扁舟春水平緣蘋白芷欲齊生王孫自喜山中客¶
莫唱淮南招隠聲¶
萬竿蒼翠隔晴川寂寞蕪城三百年此地重聞歌吹發¶
<pb:KR4d0044_WYG_028-19b>¶
揚州風物故依然¶
　　養雞¶
耆舊漂零漢汝南長鳴獨與古無慙蕭蕭風雨思君子¶
欲倚空牕聽爾談¶
　　受詔俟代先遣家人南歸發後一日寄内七言¶
年長漸難禁逺别宵長初信有相思天寒展轉不得寐¶
一夜風吹庭樹枝¶
　　一百五多葉白牡丹答陳度支二首¶
<pb:KR4d0044_WYG_028-20a>¶
玉色天香無與儔猝風暴雨判多愁君知大半春将過¶
初識人間第一流¶
嵩少雨晴寒食時年年驛使按瑤墀塵埃落莫長安陌¶
笑倚春風不自知¶
　　安福院二首¶
溪流婉轉樹䝉蘢複閣虚廊小徑通下馬解鞍一長嘯¶
便疑身已出塵中¶
三十六陂秋水來龍蛇奔走起風雷老僧與置南軒地¶
<pb:KR4d0044_WYG_028-20b>¶
㑹是憑欄心目開(此院在鄭門外三十六陂水出其下/草樹幽邃有溪山之賞予勸寺僧鑿)¶
(兩牆為軒可以/盡觀覽之勝也)¶
　　題新開花呈永叔¶
野客賞春憐物華不将手觴新開花且留林下引狂蝶¶
看舞東風傾緑霞¶
　　東山(刺史獨孤/及所游)¶
獨孤刺史提千騎飛葢驩游向此中髙岸如今已成谷¶
還如峴首憶羊公¶
<pb:KR4d0044_WYG_028-21a>¶
　　五色薔薇¶
春來百花次第發紅白無數競芳菲解向人間占五色¶
風流不盡是薔薇¶
　　黄薔薇¶
綠葉黄花相映深水邊臺畔結浮陰何人解賞傾城態¶
一笑春風與萬金¶
　　嶰林¶
已看秀色動髙林㑹見翛翛滿翠岑不學渭川千畝富¶
<pb:KR4d0044_WYG_028-21b>¶
欲聞嶰谷鳳凰音¶
　　杜鶻花¶
嫩紅輕紫仙姿貴合是山中寂寞開九陌風塵肯相顧¶
可憐空使下山來¶
　¶
　¶
　¶
　公是集巻二十八¶
