# -*- mode: mandoku-view; -*-
#+TITLE: 公是集
#+DATE: 2015-08-24 23:51:34.890718
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷四
<pb:KR4d0044_WYG_004-1a>¶
欽定四庫全書¶
　公是集巻四¶
　　　　　　　　　　　　　宋　劉敞　撰¶
　五言古詩¶
　　雜詩二十二首¶
五都貨財地車馬趨市闤平明側肩入薄暮掉臂旋意¶
氣何所期盛衰俛仰間乃知藝利合厚薄未可原張陳¶
父子游一旦復相殘萬古稱凶終此獨何足言¶
<pb:KR4d0044_WYG_004-1b>¶
大火序炎夏盛陽劇炮燔空桐疾風來書景中變寒皇¶
天自平分四氣尚相干涼燠異朝夕萬事誰獨堅宛彼¶
風中籜衆芳自此殘至理冥變化履霜用為歎¶
至人邁龍徳世豈識潛升昔在周道衰伯陽起西征胡¶
為委一世畏此網與罾川竭山亦摧喟然吾何稱豈不¶
懷徘徊民言憯無懲亹亹强著書後賢以為經¶
崑崙邈人境日月相蔽虧上有仙聖居帝閽俯崔嵬王¶
毋坐少廣有娥閟瑶臺弱水不可梁大荒曠無厓周穆¶
<pb:KR4d0044_WYG_004-2a>¶
昔好游超絶僅能陪方朔偷桃兒沈濁何乃來青鳥通¶
其使雄鳥為之媒靈化信難測真契從此推¶
勿以隋侯珠彈雀千仞峯勿以和氏璧投人昬夜中彈¶
雀不可期投人未必容大賢惡皦皦所以明若蒙¶
積薪莫自高失馬莫自悲薪積常先焚馬失常復歸人¶
情習所近物理豈易推君看禍福間紛糾如纆徽¶
朱暉乗餘香三月覺徂暑流光不相待時節猶逆旅煌¶
煌園中花零落㑹見汝啼鴂鳴空林良辰竟何許¶
<pb:KR4d0044_WYG_004-2b>¶
秋風吹賓鴻千里飛一息水闊稻粱寡天寒霜雪逼豈¶
不抱逺志顦顇傷顔色&KR0008;鴯乗春暉采采華羽翼側身¶
襲人間慧巧誰怵愓出入金玉堂戸牖初不隔上無飲¶
啄患下有居處益胡為事高逺骯髒莫自適¶
駑駘不下廏騏驥行萬里勞逸誰為多芻豢復誰美天¶
機信其冝人事亦何恥世無王樂徒駿骨或空死¶
悠悠浮空雲明暉何倐忽造物固難恃變化亦倉猝響¶
莫為雷霆明莫為日月日月易遮蔽雷霆易奔絶¶
<pb:KR4d0044_WYG_004-3a>¶
古風不可復習俗已久敝咄嗟忠與信流蕩為詐術詐¶
忠惑其君詐愚安其身色厲内以荏行違貎取仁三年¶
始横流後來更日新至公棄塗炭正道敗荆榛已矣千¶
載後誰能反其身¶
毁巢鳯不至竭澤龍不游賢者有所歸得非龍鳯儔周¶
公下白屋聖徳被九州趙禹謝賓客漢朝以為優澆淳¶
不相襲用舍何其繆苟循一身利不為萬姓謀哀彼杖¶
杜詩死生遺道周¶
<pb:KR4d0044_WYG_004-3b>¶
皇天不絶命百姓何震愆歳暮霜雪至悠悠事南遷羇¶
鳥哀去巢游魚樂懐淵如何道旁子逝將不復還西望¶
周鄭郊顧想河洛間伯魚不可作涕流為淪漣¶
㸑桐深竈下埋劍古獄間怨聲動旁人憤氣凌彼天當¶
時頗見旌後世稱為賢自古聞知音此事或偶然¶
嶰山有竒竹老棄隂崖巔太丘有神鼎逃匿千丈淵光¶
景閟不見音容杳無傳豈能向時俗干進心拳拳世貴¶
一人敵又稱朱絲弦吾欲評其風願君詠此篇¶
<pb:KR4d0044_WYG_004-4a>¶
鑿井取泉飲上山采薇食豈不信憔悴所願皆我力泉¶
也非難致薇也亦易得志士恥徒飽衆人苟所獲犧牲¶
畏芻拳樊籠害羽翼悟理冝在早無為晩更惑¶
蛟龍蟠深泥魚龜頗同調變化且何有蝘蜓亦可笑煌¶
煌千金珠百仞閟其耀風雷在所遇隱顯始獨妙屈身¶
天地間微物安得料¶
伯夷逃西山尼父居九夷世苟不我用我方從此辭道¶
悠豈忌逺義豐不云飢世非乏賢士為問從者誰由也¶
<pb:KR4d0044_WYG_004-4b>¶
實好勇叔齊固同時捨此乃無人籧篨而戚施逺矣千¶
歳後愴焉我心悲¶
道薄徳亦㪚功名為時須用力世所賢守正衆云愚智¶
者競蒿目小人復邇圖悠悠三季後此風益已渝安知¶
治未病䑛痔而多車堯舜無能名越哉巳矣夫¶
雍門妙絃歌哀響激人耳偉哉孟嘗君慷慨淚如水當¶
生復念死誰謂悲能已絲桐信感人世固乏之子¶
昔者有化人來集周王庭咫尺逝萬里頃刻超百齡五¶
<pb:KR4d0044_WYG_004-5a>¶
音蕩心神耳亂不可聴衆采眩其目不分丹與青飄鷂¶
惑真偽怳忽迷窈㝠馳思八極表詎知日與星未嘗出¶
户牖自疑涉天廷左右莫覺悟兀然殆遺形祈招作悲¶
歌聖賢用為經¶
翩翩丹穴鳥志在萬里外營營持罦叟何事守蒿艾聲¶
音可得聞羽翮不能害嗟彼雉與兔首身自此碎¶
　　詠古詩十二首¶
虹蜺明西方五色相屬聫浮雲萬里來泱鬱天宇間白¶
<pb:KR4d0044_WYG_004-5b>¶
日晦無象盛陽變為寒洚水彌九土陵谷相貿遷盈虛¶
叵前測物理有固然¶
長離乗風起四顧求所棲路窮臨蒼梧復排層霄飛豈¶
不願安處不知所可依罾繳充逕隧鴟梟正鳴悲瞑夫¶
抱同律曠絶將何希¶
趙國棄鳴犢孔聖為之回西伯善養老伯夷以為歸馳¶
驅西楚郊徘徊太皥墟周漢多封君不祀既忽諸三墳¶
基皇徳八索總道樞若人豈欺我虞夏亦典謨萬里如¶
<pb:KR4d0044_WYG_004-6a>¶
浮雲古風訖無餘徃矣不可追喟然為躊躇¶
游鱗泳泉下黄鵠巢林端得失不相及天理庸自全有¶
虞垂衣裳西母獻厥環周穆賓崑丘車轍萬里間宗廟¶
頽為墟閶闔不可攀祈招作悲詩萬里用為歎¶
靈山生神芝一年再三秀絢彩奪霞露熒煌寄巖岫眞¶
人勸我飡可以躋萬壽自古王子喬祕此莫輕授采之¶
豈辭逺時逝不可又歳晏懐所思終焉不盈䄂¶
元鈞運洪爐晝夜不少停萬物更相禪一氣紛異形駒¶
<pb:KR4d0044_WYG_004-6b>¶
掇出竈下久竹為青寕孰知范氏犧晩就南畝耕至人¶
友造化逝與一世冥善惡故不屑寵辱何足驚¶
東遊滄海濱回首面大荒豁逹三齊風連山鬱蒼蒼在¶
漢田横氏不忍南面王磊落五百賢從死忽若亡壯士¶
不必成令名固為長異體同一心萬年尚耿光¶
天道不可聞自昔孔子徒籍籍秦漢間將非愚且誣大¶
河決東郡火徳以為符哀哉冀州壤兆民散為魚公孫¶
雖前覺執政疾魯儒世無異物神終竟遺泥塗¶
<pb:KR4d0044_WYG_004-7a>¶
萇𢎞謀周室憤血死猶碧子胥殞呉門江水為之逆精¶
能動天地忠不諭兩國九鼎既西逝姑蘇亦東側偷容¶
習為俗萬世未遽易形勢敺使然生民豈惡直¶
麒麟不可羈安得書春秋鳯凰云難致孰使鳴岐周無¶
田于甫田歳月忽已遒如非行邁謀自冝道路脩安知¶
吹鳴律燕谷成良疇不見託秋駕崑墟亦能游¶
通都天下衢名化交百廛鳴鷄側肩入日暮掉臂還有¶
生寄無窮過若空中煙俯仰異去就況乃多厯年留候¶
<pb:KR4d0044_WYG_004-7b>¶
獨悟此解組從列仙萬户如脫屣故為絶世賢¶
南山有樛木葛虆蔓其封上枝結紛菲下枝散䝉蘢下¶
能使上好上亦令下通寕知力不足歳暮摧烈風苦成¶
任兩國徳孰與棟隆君苟以此始又當以此終¶
　　讀峴山詩寄獻八舅龍圖¶
道悠寄先覺神契無近知彼美羊公意今在峴山詩陵¶
谷非一變榮名獨至兹當時偶然語正與來者期慷慨¶
激悲歌崔嵬構叢祠懐哉千歳後慰此江漢思公亦蹈¶
<pb:KR4d0044_WYG_004-8a>¶
前人方為帝王師奮筆成不朽何啻中亭碑¶
　　偶作二首¶
蓬蒿附髙原芙蕖植汙池物生自有性不為髙下移貴¶
在世所用未可以為師賤在衆不識未可以為嗤¶
州來薄千乘巢父輕九州齊景登牛山涕泗獨交流左¶
右同來人嗚咽不息収共知富貴樂變化不可留四顧¶
更悲嘆萬類莽悠悠歌舞未終曲回首已可愁或指白¶
楊下荒草古時丘危辭才感拂耿耿相應詶豈識逹觀¶
<pb:KR4d0044_WYG_004-8b>¶
士笑爾若蜉蝣¶
　　䝉示容齋詩輒為五言仰續逸唱¶
逹人與道運投迹繫所逢在治信若鳯處幽固猶龍外¶
物紛屢變中扃豁兼容乃知雲夢區未足嬰其胸明公¶
蹈康濟茲世已陶鎔優游就偃息暇豫奏時雍髙齋危¶
舍字數畝環崇墉虛軒便炎夏奥室冝隆冬采眞混出¶
處造適觀羲農玩名肆獨樂怙勢輕萬鍾越人起丹穴¶
子房去赤松材為用見循道以世難從古事何昭昭斯¶
<pb:KR4d0044_WYG_004-9a>¶
民積顒顒獨應甘棠樹方使來者封¶
　　得汝州舍弟新詩¶
魯人貴韶濩海鳥眩以憂豈不盛鐘鼓性違理自愁憶¶
在田野時終歳頗優游食魚出有車夏葛冬亦裘弄翰¶
不自量著書望孔周處身笑汲汲視世良悠悠誤及時¶
君門過縁名字求軒冕非已好簿書反自羞因欲飾所¶
短强為妻子謀精神敝蹇淺學殖誰勸修歸卧常喟然¶
歳月屢以流愧爾從軍詩氣完語更遒豈獨古人風逺¶
<pb:KR4d0044_WYG_004-9b>¶
與王粲儔實為平生賞若慰鍾儀囚我年向四十蒼髪¶
已滿頭篋中無寸書磨滅悲蜉蝣念此可以驚如何復¶
淹留昔買呉下田頗聞利鋤耰汝宦何時歸相與尋滄¶
洲處使有茅屋出使有漁舟知命贊易篇沒身記春秋¶
但令文章顯不愧時俗偷世事非所了咄哉無夷猶¶
　　續黄子温讀陶淵明詩十首¶
四海方蕩潏匡山得三隱若人獨秀士逸響露深藴江¶
漢東南流滔滔未之盡¶
<pb:KR4d0044_WYG_004-10a>¶
羽輕鮮知福地重毎貪禍有以羲皇民居然北牕卧此¶
意俗莫悟將非首陽餓¶
長梧有高韻千載不可及五柳遺世名于今亦獨立悲¶
哉市朝士夸競常汲汲¶
子綦委天樂窮逹兩已忘九歅爾何知梱也安得祥一¶
吟責子篇千古如相望¶
追俗情易合玩竒當企爾柴桑彼何者髙唱屢在此(凡/有)¶
(三柴/桑)縣令不俛眉吾又悲揚子¶
<pb:KR4d0044_WYG_004-10b>¶
州縣徒勞人著作非所務道殊豈自强氣直已多迕屢¶
招遂長徃歸歟彼何暮¶
昔在八州牧功業濟衰晉吾聞賢者後鮮不祚休運如¶
何竟廖廓天道葢難問¶
孟嘗實超邁舉世少其並風流自有鍾若士復孤迥祖¶
述酒中趣乃知外家性¶
吾今乞食士因詠乞食詩諒無乞食怨復想乞食時貧¶
賤自古然豈愧世上兒¶
<pb:KR4d0044_WYG_004-11a>¶
曩遊潯陽郭懐古愴來暮不意陳蔡間起予欣有遇彼¶
此共一時悵然感佳句¶
　　晝寢三首¶
日出百事集人生亦多憂曲肱試少息乃得逍遥游圉¶
圉為潛魚因之乗波流翻翻為飛鳥爰以凌空遊在已¶
孰是非于物任沈浮觀化悟獨樂眞偽竟悠悠¶
成敗勞耳目是非喪神慮我生天地間安得棄之去始¶
疑昬逾明漸覺夢勝寤但可寐無聰安知歳云暮神交¶
<pb:KR4d0044_WYG_004-11b>¶
既倜儻魄定奚憂懼此以遣朝昬因之保吾素¶
久思謝時俗奔走難自諧逍遥衡門下雖陋得我懐汲¶
彼井底泉掃兹風中埃歊蒸為之去襟抱蕭然開養心¶
貴能適造適不及排胡為車馬客一徃忘歸來¶
　　晝寢上府公¶
長日無所為髙卧聊自如清風拂庭樹蕭蕭牕户虚曠¶
逸追羲皇粹和反華胥暢然物外遊謂若天下無方今¶
少陽交田野東作初壯者固不暇老者日競趨胡為乃¶
<pb:KR4d0044_WYG_004-12a>¶
自便徐徐以于于從吏代力耕飽食良自娯事賢庇敏¶
政宿官特多餘念兹寄幽閒未覺勞簿書但恨不可雕¶
正當砭其愚¶
　　六月二十六日西閣晝寢¶
馳騖聖不足治安愚有餘願言從物役即事實燕居清¶
切掖垣峻深沈雲閣虚食有萬錢膳架多四部書低頭¶
悟素飡遊日慚古初非吏復非隱人言定何如平生山¶
林尚自與功名疎何為出不反視此歳月徂秋風隕髙¶
<pb:KR4d0044_WYG_004-12b>¶
林蟋蟀鳴階除行矣浮扁舟季鷹不欺余¶
　　苦雨二首¶
洪河滔冀州大陸日夜摧天時普隂沴飛雨皆北來崩¶
騰亂雲霧頃刻不暫開通衢為深淵髙堂生蒼苔稼穡¶
日以沒民生一何哀微禹既已矣我其為魚哉¶
獨坐空堂上漏濕無與娯晨炊煙不然敗竈將生魚被¶
服鼃蠙衣出入螺蚌居里閭杳相絶滔滔水漸車安得¶
䨇羽翰超然謝泥塗¶
<pb:KR4d0044_WYG_004-13a>¶
　　久雨三首¶
繁隂過五日積雨迷九天衣冠亦泥塗陵陸成深淵忘¶
屨已乗橇舍車始思船曰余蹈滄海良知時適然¶
清渠彼涓流通逵此夷坦風雲瞬息間江漢倏生眼淵¶
源詎能問浩蕩頗可憚白日蔽九霄吾行幸當返¶
巖巖蓬萊巔赫赫崑崙墟上帝嚴紫垣羣仙亦深居髙¶
出雲電外俯視風雨除安知昬墊民汩沒纔闔廬¶
　　石林亭成宴府僚作五言¶
<pb:KR4d0044_WYG_004-13b>¶
吾愛謝宣城適意安獨徃雖聮鳯池步不廢山泉賞吾¶
慕應休璉感事能屬書頗嬰下流謗獨占仁智居寥寥¶
二賢後忽忽千載餘若士不可追此風或在予延石象¶
衆山決泉瀉交渠林壤使我欣不知歳月徂薜蘿分蔽¶
虧松竹相扶疎時時四方客顧此亦踟蹰儻遇鍾子期¶
知子情所攄¶
　　自京師汎舟還郡作三首¶
秋夜何迢迢一夢八九覺孤舟寄風雨短燭才自照冥¶
<pb:KR4d0044_WYG_004-14a>¶
冥髙雲過寂寂山鬼嘯展轉誰與歡漂泊未可料昔我¶
自兹邁春華巧相笑今我復來此落葉紛滿道客行無¶
逺近勞苦略同調一歳再羇旅人生豈長少良無二頃¶
田詎得守蓬藋¶
昔在馬少游抗志安故土共後龎徳公迹不踐城府出¶
乗欵段馬身與麋鹿伍鄉里稱善人妻子同隴畝人生¶
資衣食既足尚何取致求多贏餘筋力但自苦¶
常隂貫秋序洚水彌平陸居人逐飛鳥徃徃巢樹木四¶
<pb:KR4d0044_WYG_004-14b>¶
顧何茫茫江海忽在目古語乃信然髙陵或為谷乗桴¶
義無憾斷髪憂可辱弁冕績禹功誰其悲濡足¶
　　西陽池新舟邀府公遊泛¶
昔賢濟川意固與斯人共曠代屬明徳至樂下及衆池¶
臺固舊賞舟楫為新用忽疑江湖景稍信風瀾縱追參¶
鳬雁泳厯覽魚鼈動頗已寓高興矧今結輿誦嘯歌一¶
時適顧盻萬全重好勇知未能乗桴自欣從¶
　　贈馬惲供奉¶
<pb:KR4d0044_WYG_004-15a>¶
朝廷功名次晉國在第一受遺先皇帝事與周召匹丹¶
青爛勲伐終始最密勿宗族宜甄庸百世皆寵秋公孫¶
非遐胄何乃尚淹屈官名雖供奉宂散眞士卒努力習¶
文華家貧傳清徳翰飛終不髙好事見心骨人生繫逢¶
遇進退豈定律古者如爾徒萬户自可必今者如爾徒¶
富貴亦未失主張有眞宰時態莽回聿咄嗟元功世頗¶
復困蓬蓽吁彼山野人奚由自奮出¶
　　出城(城角東積水如江湖壤田甚多居民捕/魚種蓮芡自給從丙申巳來四年矣)¶
<pb:KR4d0044_WYG_004-15b>¶
出城得自便下馬事幽討曠野荒不耕蒺藜牛滿道徃¶
徃逢飢人羣背掘野草不惟黄頭兒亦有白髪老問之¶
指積水此去殊浩浩室廬久漂蕩樹木多立槁食此且¶
賖死堯年亦久澇不能去墳墓更欲依蒲藻昨來計蓮¶
芡頗不減粳稻明年當大種妻子或相保¶
　　夢中¶
誰謂夏夜短一夕夢九逝夢中如平生歡笑隨母氏覺¶
來拊形軀獨在人間世上呼聲連天洒泣血滿地何忍¶
<pb:KR4d0044_WYG_004-16a>¶
留我生哀哀抱微志¶
　　癭木樽¶
先民任天眞吾得見其器其器云如何葢若刳木類不¶
戕生以戚不傷材以蔽不以逺見遺不以枯見棄因其¶
無用姿授以有用意取彼自然象廓此閎然制豈無彫¶
磨工不欲敗淳粹豈無青黄文不欲増巧偽其髙豈無¶
葢不設簋簠制其下豈無舟不著雞鳥麗任真肆穫落¶
肯慕金玉貴兒童誚敦朴婦女驚醜異豈若輕薄子形¶
<pb:KR4d0044_WYG_004-16b>¶
容混兹世矜愚以相高飾貎以自喜淳風陷衰薄古道¶
喪簡易自非窊樽民慎勿同一醉¶
　　泛舟¶
長嘯望江漢緬懐滄浪行因浮扁舟去共盡幽人情春¶
日天氣佳近郊潁水清雜花亂繽紛好鳥相嚶鳴解纜¶
相沿泝凌風恣縱横適心故眞樂徇物皆虚名興盡相¶
與歸夕陽半東城¶
　　過士建中屯田居此君年六十請致仕所居蔽風¶
<pb:KR4d0044_WYG_004-17a>¶
　　雨而已¶
市朝隠非一躁靜理不同多君金閨彦逺有山林風千¶
鍾卧名利三徑入蒿蓬似是於陵子又云張長公相望¶
千年外獨得環堵中自古用先進誰當駐飛鴻¶
　　出城¶
簡服謝車馬逍遥理輕䇿平原草樹美百里見秋色稍¶
知人境殊似與囂塵隔悠悠出岫雲杳杳歸林翮煩腸¶
寛鬱紆逺相俱幽寂孤煙起晴縹去水照心白所期尚¶
<pb:KR4d0044_WYG_004-17b>¶
臯壤生事視耕植適野非昔賢于焉如有獲¶
　　泛舟三首¶
冰泮池水緑春意亦已歸長楊特多思浩蕩隨風飛弄¶
舟不用楫漾漾陶春暉回還無終極孰謂江湖非舉觴¶
屬坐人行樂常苦稀一醉捐百慮念子勿相違乗日復¶
來游北林稍芳菲當令魚與鳥識我心無機¶
雪消泉似漲冰解舟可通操篙不憚冷環渚故無窮歌¶
詠淹短日醉酣輕朔風何須萬乗相始辨鴟夷翁¶
<pb:KR4d0044_WYG_004-18a>¶
方池亦通舟水色涵碧霄解舟不用楫漾漾隨風飄中¶
河乍縱横顧眄幽興饒白鳥逃人飛赤鯉時復跳稍與¶
外物逺解襟歌且謡安知抱憂思謂我士也驕¶
　　初到毗陵¶
獻歳涉重江仲春安我居衆物已熙熙新花生遶廬解¶
裝慰羇旅置此琴與書稍稍道吾真幽襟得軒虚頗聞¶
蘭陵俗尚有荀卿餘文章幸仰止夙好今欲攄膏雨復¶
應候帶經得耕鋤歌成擬焱氏賦就期相如出處方自¶
<pb:KR4d0044_WYG_004-18b>¶
爾名聲亦從渠無煩畏礨民屑屑俎豆予¶
　　雨後城下¶
雨餘百川漲逺水浮林梢忽怪有帆席何為出鳥巢登¶
臨非吾土虚爽慰南交稍見暝烟起隂蟲啼草茅¶
　　下汴¶
畏途心多驚强寢終不安雖是仗忠信猶有行路難古¶
今惡隨波今乃知所患胡為出溷濁幽興悠然寛¶
　　望九華山¶
<pb:KR4d0044_WYG_004-19a>¶
九華非人境聞譽不相識南浮大江波始見蒼翠色是¶
時雨初霽積靄尚融液九峯若驚龍並躍雲外碧森然¶
聳牙角未謂眞是石問名審其實歡喜愜所適恢竒一¶
何甚逺想始開闢造化競淫巧斧斤恣彫刻不然何其¶
功不與嵩華敵我行宇宙間若此曽未覿中國名山川¶
幾何亢斯迹徘徊不能去塵土媿行役平生樂間曠時¶
俗況迫阨誰為隱君子攜手宅巖隙¶
　　鷄冠花¶
<pb:KR4d0044_WYG_004-19b>¶
秋至天地間百芳變枯草愛爾得雄名宛然出陳寳未¶
甘階墀陋肯與時節老赤玉刻縝栗丹芝謝凋槁鮮鮮¶
雲葉巻粲粲鳬翁好由來名實副何必榮華早君看先¶
春花浮浪難自保(此花白露後益殷鮮可/愛玉書云赤如鷄冠)¶
　　陳郎中竹園¶
蒼竿十餘畝歳晩色更好詰曲逗逺村深沈象晴島鳴¶
禽自相應風葉不待掃何事主人心白頭三署老¶
　　浮雲¶
<pb:KR4d0044_WYG_004-20a>¶
髙雲乗飇風泱漭縱所適大哉九霄闊俾爾萬里客豈¶
無一掬潤浩蕩洗南國應龍潛冀州回首空眇黙¶
　¶
　¶
　¶
　¶
　¶
　¶
<pb:KR4d0044_WYG_004-20b>¶
　¶
　¶
　¶
　¶
　¶
　¶
　¶
　公是集巻四¶
