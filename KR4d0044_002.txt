# -*- mode: mandoku-view; -*-
#+TITLE: 公是集
#+DATE: 2015-08-24 23:51:34.858424
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷二
<pb:KR4d0044_WYG_002-1a>¶
欽定四庫全書¶
　公是集巻二¶
　　　　　　　　　　　　　宋　劉敞　撰¶
　賦¶
　　御試戎祀國之大事賦¶
戎在禦侮祀専饗神皆有邦之大事豈庶政以同倫宜¶
社而行外伸威于殊俗受釐以報内均福于生民蓋所¶
謂朝廷之先務教化之本因者也稽合前經發揮至理¶
<pb:KR4d0044_WYG_002-1b>¶
政有常法事或殊軌以保民者莫若戎以馭神者莫如¶
祀善師不戰諒治體之孰加精意克禋眷彞倫之莫擬¶
是故將命武事也必有歸脈將格神貺也必先執膰蓋¶
大其所當大尊其所可尊干戈肖躬信丕經之斯在玉¶
帛薦徳㣲末節以同論然則治道有後先國務有小大¶
威四海者兵為急敘五經者祭為最民神之事不一皆¶
以底和平腥熟之俎不同皆以福中外故聖王勞意于¶
用衆致誠于逆禧動則謹爾下皆仰之知夫事之大不¶
<pb:KR4d0044_WYG_002-2a>¶
在于彼禮之重莫先于斯亦猶仲尼陳三慎之端惟齋¶
及戰箕子序八政之目兼祀與師用能祭典不奸天威¶
無隕或謹以進胙或重之受脈邇遐一體&KR0719;武節而服¶
從上下交歡欣徳馨之明允故曰聖人之祭不能獨豐¶
天下雖治亦将禦戎大而慎之則蒙福細而慢之則亡¶
功謹禁暴戢兵之機惟政之本明昭孝息民之義何治¶
之隆盛哉丕冒羣生欽崇大節非戎無以威遠非祀無¶
以著潔故蠻夷服而鬼神饗焉有以緝熙于鴻烈¶
<pb:KR4d0044_WYG_002-2b>¶
　　化成殿瑞芝賦(以天瑞明徳芝/秀於殿為韻)¶
惟皇四世徳茂洽乎無極仁化昭乎上天伊中扆之祕¶
地擢靈芝乎盛年徒觀其萃寳玉浮紫煙浸瑞露涵靈¶
泉華煜燿居蜎蜵葢所謂非&KR0241;而&KR0384;自然而然者也始¶
其禦人獻祥宫童效異按以神謀稽以天意參以人事¶
驗以孝治伊化成者所以昭徳至乎無窮亦芝秀者所¶
以見美包乎衆瑞是謂道與之貎人與之名騰茂實飛¶
英聲昭絶代烜後生金為之華兮玉為之英報景貺融¶
<pb:KR4d0044_WYG_002-3a>¶
休明揚盛徳諴至誠帝錫之命兮神儲之精怳爾而就¶
倐焉而榮豈蕩蕩黙黙不知其力天台以三秀為竒銅¶
池以九莖夸徳語地則幽鄙較美則昬昃豈若功就三¶
后上陟于帝廷氣涵九重中位于樞極于是天子怡爾¶
而念茫然而思且曰見瑞而怠者雖于災變無以異矣¶
聞美而勸者吾與大夫其勤圖之乃命吉士賓逺夷捐¶
不急之務隆日新之基夫然者将以升介丘之禪修后¶
土之祠豈獨堯仁如天紀生階之蓂莢漢道雜霸詠齋¶
<pb:KR4d0044_WYG_002-3b>¶
房之紫芝而已哉于是撃壤之臣稱而言曰靈芝伊何¶
有徳斯秀昔聞其傳今遂于覯濯淳治于風俗熙元化¶
乎幽陋是宜薦郊廟垂策書被金石昭樂胥使同穎之¶
禾不能逺過連理之木無以加於亂曰宋治有道自天¶
眷兮祥氣回復于斯殿兮萬有干歲尚無變兮¶
　　后非賢不乂賦(以君得賢者而/後寜乂為韻)¶
厯選上古究觀盛君将圖治以無非忽得賢而未聞兼¶
聴萬機思降衷而俾乂敷求多士貴圖任而成勲發揮¶
<pb:KR4d0044_WYG_002-4a>¶
舊經稽合至徳民不能自治待君而率教君不能獨化¶
待賢而宣力是以博選羣智仰成衆職同體之宻若股¶
肱之自然注意之勞期寤寐而必得此所以流化率土¶
熙功上天髙拱而物服不言而教宣豈非為之用者衆¶
助之治者専聚精㑹神增固本朝之重創業垂統盛推¶
當世之賢且夫外輯四夷内懐中夏一人之明也當戒¶
乎遺逺萬乘之勢也率難乎逮下釐爾天工屬之能者¶
使甚盛之徳覃及乎方隅無窮之休丕承乎宗社以此¶
<pb:KR4d0044_WYG_002-4b>¶
見非明君毋以得士非賢士毋以康時譬猶濟川者假¶
力乎舟楫禦侮者因備乎藩籬其具修則其事立其用¶
闕則其功隳然而臨政而失人無足觀已捨賢而望治¶
不亦逺而是以聖王總覽英雄旌别能否仄席思進詢¶
謀虚受重祿賞以勸其前逺䜛邪以固其後名澤純粹¶
士得以願忠功烈昭明下欣于戴后且虞舜之聖也由¶
穆穆而興文王之仁也以濟濟而寧葢好善者得民之¶
大略籲俊者事帝之丕經一徳永孚實茂宣于聖職衆¶
<pb:KR4d0044_WYG_002-5a>¶
材並用彌上燀于君靈盛矣㢤民非后罔安后非賢孰¶
乂母舉枉以亂直母損正以盈穢庶㡬乎太平之功垂¶
萬世而不廢¶
　　觀逺臣以其所主賦(以視其所主人/豈廋哉為韻)¶
善不徒立徳常有鄰将盡遠臣之趣必原内主之因來¶
賓于王信無迷于懐寳深察所館可不誤于知人原夫¶
士無懐居居無常所欲精覈于趣操宜䆒觀于出處葢¶
夫人之過猶各于其黨士之窮必視其所與翔而後集¶
<pb:KR4d0044_WYG_002-5b>¶
既觀國以來斯為之先容庶推類而及汝誠由攷行于¶
鄉里者易察擇臣于羇旅者難知故論其主也則情可¶
見攷其交也則行不疑仲尼悦司城之賢徳斯著矣商¶
鞅因景監之嬖禍亦宜其固未有仁者而依于不仁義¶
者而寓于不義明君則以此而鑒其下智士則以此而¶
引其類爾慎已歸衆将彼視譬之鳥矣猶有擇木之稱¶
豈伊人焉而謬託身之智然則居上而治者知臣則為¶
優自外而至者無主則不留思得臣必自逺者始思觀¶
<pb:KR4d0044_WYG_002-6a>¶
遠必以近而求覽乎徳輝雖疏賤而何有賓于私館識¶
邪正之焉廋故曰善以彚征物以類聚士謹身兮誠難¶
乎所寓君相士兮亦先乎得主譬若聲之生響清濁之¶
不欺影之附人曲直之可覩此其分也豈或亂哉是以¶
四方之賢可得而官使一介之士彌務于朋來困雖旅¶
人苟自他而有耀善得常主将藉外而論才已矣乎親¶
仁實然附勢則豈諒䘮道兮固久曷知賢而無㡬孰能¶
舉而行之亦庶㡬乎卓偉者哉¶
<pb:KR4d0044_WYG_002-6b>¶
　　圭璋特達賦(以圭璋特達昭/徳之至為韻)¶
禮崇朝聘器用圭璋推至珍而在御昭特達以為常抗¶
瑞節而來儀含章有耀先庭實而自至比徳彌光察舊¶
典之遺文窺盛王之懿則圭以底信璋惟輔徳朝而至¶
則上公之饗王后聘而用則諸侯之交邦國雖有皮馬¶
之幣莫得而同升雖有黼黻之珍不能以致飾何哉内¶
不足者籍外以見美質有餘者畧文以効竒我用至寳¶
爾捐末儀自玉人而作矣及賓禮而陳之慎其獨焉有¶
<pb:KR4d0044_WYG_002-7a>¶
君子之象少為貴者協禮器之辭徒觀夫辨物乎行人¶
正名乎典瑞虹氣温潤珍光純綷陳其數雖待人而彰¶
備其用不因物而致瑑八寸以旁達豈貨之多冠四器¶
而獨升維徳之至且夫結好莫如聘尊王莫如朝斯禮¶
也由玉而後達斯玉也因禮而孔昭天質顒卬以難得¶
而稱貴繅文絢耀雖専達而非驕然則王者之制有尊¶
卑天下之理有本末苟尊矣卑安得而並及是本也末¶
不足以上達因方挺質無一物之可偕判白凝輝非衆¶
<pb:KR4d0044_WYG_002-7b>¶
珍之能奪噫幣美則禮㡬乎没徳盛則物莫能齊此所¶
以専尚乎寳鎮特旌夫半圭彼束錦加琮何相湏之宻¶
白鹿薦璧何競進之迷貴賤于此乎分媺惡于此乎識¶
譬夫體道者無待而素遊性善者直前而自得則夫學¶
禮之人何怪夫圭璋之特也¶
　　享禮有容色賦(以因聘行享容/色可觀為韻)¶
聘既盡禮享難極恭儼多儀而将事發和氣而盈容庭¶
實序陳嘉奉辭之遜悦賓榮改觀知飾貎之肅雍古之¶
<pb:KR4d0044_WYG_002-8a>¶
諸侯交于鄰國其聘也珪璋以申信其享也璧琮以徃¶
徳信莫如固則示之誠慤徳莫如厚則論之文飾然而¶
誠慤難以見故嚴其狀貌文飾易以明故逞其顔色儀¶
不及物諒君好之益隆和以宣心何天機之自得想夫¶
肅肅宗廟顒顒國賓能曲直而赴節毋怠荒而亂倫鞠¶
躬之慎也豈不誠善致享之歎也吾無所因奉幣入門¶
有舒揚以率已升堂受命靡促數以臨人然則隆殺者¶
禮之不同文質者儀之可象致辨異于賓主戒猥并于¶
<pb:KR4d0044_WYG_002-8b>¶
聘享曩子襲而今子禓見美可推正爾容而悦爾顔參¶
和足仰且夫臣之致使也過恭而奚害客之結好也非¶
嚴而何觀葢夫弛張者所以為文武之道茂悦者所以¶
昭邦國之歡寳四器以同升體盛則文縟率衆介而将¶
事心廣而體胖是以上不為縮縮之矜下不為愉愉之¶
盛先私覿以致獻聳溫顔而承命上觀儀禮周公舉此¶
而著經近察魯論仲尼法之以行聘豈非厚恩惠者享¶
不可以闕遠暴慢者色不可以輕必在修采章而時當¶
<pb:KR4d0044_WYG_002-9a>¶
和體貌而躬行且異察祀于神専尚恭之説㑹同于國¶
擅主詡之名此葢盛升降以示人踐行色而在我濟君¶
靈于輯睦戒臣節于輕惰夫如是享禮之有容奚適而¶
非可¶
　　右射騶虞賦(以右射騶虞天/子之禮為韻)¶
射于右學歌以騶虞示君儀之至重識文教之誕敷王¶
在西郊爰舉尚功之曲聲依九節以成觀徳之謨伊昔¶
武王既平商紂未革新禮聿遵徂后其習射也欲偃武¶
<pb:KR4d0044_WYG_002-9b>¶
而興文其居學也姑賤左而貴右詩樂之節雖遠及于¶
國風臣主之儀母下瀆于貍首想夫主歸自鎬天方授¶
周外飭萬乗中嚴七騶眷西學而戾止法澤宫而載遊¶
乃習斯射曰昭厥猷&KR0707;矢之威所以服四海揖讓之禮¶
所以懐諸侯苟微仁聲安取正已不有嘉樂孰明盡美¶
故必攷律度于太師辨等威于天子勇非貫革取服猛¶
以示人巧在循聲明備官于同軌且夫射也講徳而繹¶
志序賓而攷聲内可以教士外可以事天習非其地則¶
<pb:KR4d0044_WYG_002-10a>¶
禮失而亂聴非其節則樂流而偏是故因商人養國老¶
之方抗侯有所奏召南應鵲巢之什舍㧞無愆用能上¶
有常尊下亡僭禮遵國郊而西顧闢儒宫而洞啟彼或¶
教胃昭尚右于質家我以和容歌得賢于治體豈非事¶
為之制物有其儀國之興也建學則不暇王之射也于¶
左則已卑慎所習者誰能間之號稱瞽宗豈特育材之¶
用禮行君鵠必先彼茁之詩稽仲尼之遺言偉宗周之¶
善化急于誘民也故因先代之太學篤于尊王也故正¶
<pb:KR4d0044_WYG_002-10b>¶
列侯之左射聖人之治世也葢皇皇然豈苟悦于自暇¶
哉¶
　　鄉飲升歌小雅賦¶
古者為國厚于養賢故鄉飲登歌之節取周詩小雅之¶
篇左聖序賓推人聲而在上肆三官始揜風什以居先¶
攷縟儀于古經得嘉言于達者禮有盛而進取儀有輕¶
而迨下燕雖示惠亶合樂于二南飲葢屬民反升歌于¶
宵雅何則養老以教愛上賢而習鄉孝悌之本邦家之¶
<pb:KR4d0044_WYG_002-11a>¶
光微重禮不能以變俗微備樂不能以賓王由是獻酒¶
于阼席工于堂庶令在位之人徧聞其奏雖用諸侯之¶
樂未失其常且夫教希闊則政昏禮廢壊則民擾十月¶
飲酒也吾猶以為簡三年興賢也吾猶以為少宜乎發¶
徳于民上永言于物表曲髙和寡美周徳之尚衰氣盛¶
化神知王政之有小用能丕變黎俗發揚至和飲雖微¶
也教讓以為主雅雖尊也厚賢而匪他亦猶士冠本微¶
三加爵并之服鄉射至簡一用騶虞之歌葢志恭者貎¶
<pb:KR4d0044_WYG_002-11b>¶
必甚嚴禮盛者文豈宜畧方将序長幼之等成賓主之¶
樂坐以四面正齒位而無逾倡者二人始鹿鳴而有作¶
然則飲非鄉也不足以敦化歌非雅也不足以獨升仰¶
徳容之交舉俾兆衆之欽承然後和樂而不流符戴氏¶
之著記恭儉而好禮協師乙之所稱是謂導民豈曰崇¶
飲領其音者信國風之為陋處其位者䆒陽禮之有品¶
故曰觀鄉知王道之易易焉由此而可審矣¶
　　不下堂見諸侯賦(以覲禮尊君不/下於堂為韻)¶
<pb:KR4d0044_WYG_002-12a>¶
諸侯北面天子當陽義葢専于尊主儀蔑聞于下堂順¶
命于王爾有盡恭之節受享于廟此無思降之常原夫¶
制有萬國必依于順時序四朝必示之信所以昭上下¶
之交正示威懐之至慎焉有親屈至尊下從肆覲矧秋¶
見之最質貴君儀之特峻儲精蠖濩俟輯瑞之來升髙¶
拱穆清觀入門之序進大節斯著祲容不䌓下屈體而¶
彌謹上抗威而益尊萬玉前趨伊述職之無爽九筵洞¶
啟奚降階之可言葢覲也所以比天下之功堂也所以¶
<pb:KR4d0044_WYG_002-12b>¶
示王者之禮必毋損上以益下是謂正位而居體臨軒¶
自若仰徳度之顒顒當扆不遷俯駿奔之濟濟用能制¶
爾多辟宗于大君思體貌之無䙝自廟堂而可分擯詔¶
交相焉取就卑之誚威顔咫尺曾微去所之勤不如是¶
則朝廷之勢易凌臣主之節不厚易凌則生犯上之漸¶
不厚則多苟簡之咎豈若謹入覲以為常謂倨見而則¶
不車馬效貢序臣職于蕃宣被衮居髙儼天姿于户牖¶
得非正逺在乎近慎終戒乎初修之朝㑹而易干之制¶
<pb:KR4d0044_WYG_002-13a>¶
定謹于廊廟而陵僭之患除専九尺之崇髙儀惟謹爾¶
定一王之制度世得據於丕宣國經揮綽皇化惟覲也¶
有貴于師事斯堂也非美乎能下獨不見夷王之亂典¶
常凌遲而至于五霸者哉¶
　　路寢聴政賦(以君居路寢而/聴朝政為韻)¶
朝位非一邦儀必分稽辨方于路寢資聴政于人君深¶
居法宫聳顒昻之上徳總攬㡬務集丕遠之洪勲古之¶
大猷禮存異數朝廷有内外之辨必為之定位宫室有¶
<pb:KR4d0044_WYG_002-13b>¶
游燕之别宜慎其常度於赫太寢維親庶務政教于此¶
乎成號令于此乎布收視反聴雖深處于虎門安上治¶
民将率遵于王路業業明后巍巍廣居誠制治而欽若¶
豈便安而自如髙拱内朝思無求于出位究觀治體制¶
必便于宗予大則四方之風小則一國之政舉而失則¶
民受其弊行而當則世蒙其慶安得不儲思乎凝嚴養¶
神乎清净間于戸牖曾靡宴惰之容垂其衣裳是専法¶
度之正且夫尊而不可不慎者位也是君之儀貴而不¶
<pb:KR4d0044_WYG_002-14a>¶
可不勤者政也是國之基故必嚴其所啟處謹其所施¶
為然而外朝則已逺小寢則已卑酌是中制垂為典彞¶
恭已五門之中人皆仰止厲精萬㡬之㑹政靡殆而是¶
何垂憲有邦裁儀廣廷託民上以臨御躬日昃而觀聴¶
是使獨化陶鈞之表物莫能違游精巖廊之間治将自¶
定然則路大名也示君徳之孔昭政本務也貴民事之¶
不佻必推重于正處表克勤于視朝獨不見齋居決事¶
者漢宣之賢取褒于史策應門失守者周康之過興刺¶
<pb:KR4d0044_WYG_002-14b>¶
于歌謡是以為君外統百官内嚴正寢辨居處以勿貳¶
専聴斷而有禀宜乎天子諸侯遵以為常見治道之必¶
審¶
　　郊用夏正賦(以三王之郊一/用夏正為韻)¶
王雖有三郊則惟一因正歳之更始卜上幸而協吉聖¶
人饗帝禮莫重于感生夏數得天氣遂迎于長日原夫¶
損益殊世質文異宜謂治人之政則可得而革奉天之¶
禮則無得而移必正其節必嚴其儀五精不同雖各祀¶
<pb:KR4d0044_WYG_002-15a>¶
其祖出三正非一而咸貴于夏時若乃厯告王春律囘¶
人統天地之氣交㤗隂陽之和錯綜驗之于卦三著者¶
效已明參之于天大報之儀可用于是天子對越在上¶
親見于郊席以槀秸器用陶匏因天事天則發生之侯¶
為稱禘祖配祖而肸蠁之靈可交故曰祭莫重于時時¶
莫先于孟将修嚴父之饗必用前王之正葢所以欽若¶
昊天迪知帝命用祈農事順啟蟄而布和将擁神休迨¶
發春而施令然則周以建子其陽尚藏商以建丑乃地¶
<pb:KR4d0044_WYG_002-15b>¶
之方皆不足以逆繁禧于吉土格上靈于彼蒼是以稽¶
合徂后發揮盛王統和天人是資出震之始降興上下¶
聿為嗣歳之常古之制也此其盛者徳非王不足以興¶
大禘禘失時亦何以格純嘏故魯侯博卜春秋譏其用¶
郊顔淵問邦仲尼告以行夏得非祭祀之典貴乎咸秩¶
沿革之制美乎登三順天時之資始見王道之相參夫¶
然則郊之用夏正也蔽百代而無慙¶
　公是集巻二¶
