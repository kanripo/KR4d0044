# -*- mode: mandoku-view; -*-
#+TITLE: 公是集
#+DATE: 2015-08-24 23:51:35.187616
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷二十二
<pb:KR4d0044_WYG_022-1a>¶
欽定四庫全書¶
　公是集巻二十二¶
　　　　　　　　　　　　宋　劉敞　撰¶
　五言律詩¶
　　銅陵阻風¶
驚浪乘風疾浮雲映水低巻帆高卧熟看鷁退飛迷山¶
逺㣲分樹村深略辨雞蒹葭縈客恨極望正萋萋¶
　　螳蜋¶
<pb:KR4d0044_WYG_022-1b>¶
𤣥蟬無所營風露正淒清執翳機何密當車勇自輕将¶
迷黄雀患已變玉琴聲得䘮還相召南華所以驚¶
　　雨中入省¶
簡書無暇日風雨送殘秋車馬常侵旦泥塗空自愁平¶
生本迂拙嵗暮强淹留㑹将投劾去偃息謝交游¶
　　旅居雨中¶
塵垢厭淟涊風雨為驅除稍稍煩襟盡蕭蕭秋氣初堪¶
憂忘陋巷匡坐讀羣書半夜梁山操悲歌問起予¶
<pb:KR4d0044_WYG_022-2a>¶
　　雨中¶
蕭蕭過軒雨物色送春歸樹綠初成蓋垣青半長衣吟¶
懐空擾擾愁思動依依想似江南景草長鶯亂飛¶
　　北牕聞雨¶
泄雲霏棟宇危葉墮霜枝忽忽時空晩蕭蕭坐自悲竟¶
無高枕興還有閉闗宜生事安蓬藋商歌恣所為¶
　　送因甫宰湘鄉¶
相思恨不見今子去長沙幸有國百里可憐天一涯春¶
<pb:KR4d0044_WYG_022-2b>¶
風洞庭水殊俗楚人家囘首傷卑濕知君髪易華¶
　　挽仁宗皇帝歌四首¶
漢恩隆四世商歴盛三宗與子孫能繼寧民戸可封雲¶
歸疑厭代鼎就莫攀龍廟樂兼韶武應傳盛徳容¶
措刑文武後四十有餘年幾與華胥比寜知帝力然占¶
齡無協夢棄躧趣登山後世稱稽古應參堯舜篇¶
不陣威逾逺無為俗自柔詩書通月窟簫勺靖炎陬畢¶
陌宫車晩蒼梧草露秋定知千嵗後民尚是軒邱¶
<pb:KR4d0044_WYG_022-3a>¶
謳歌歸命啟遏密罄宗堯陵寝略依漢衣冠深塟橋空¶
㸔同軌至非復總章朝西望新宫柏悲風亦後凋¶
　　太一齋居¶
&KR0244;野性所喜采真今更諳地偏塵土少人遠井泉甘長¶
日眠高枕㣲風酒半酣從來天尺五信有此城南¶
　　城南晩歸¶
高秋變揺落逺水露澄明飛鳥江中墮孤帆木末征逆¶
風吹㡌側疎雨逐雲行興盡聊當反塗窮眼自驚¶
<pb:KR4d0044_WYG_022-3b>¶
　　獨酌憶和甫¶
開牕一杯酒獨酌靜無言明蟾不可駐流水自東奔野¶
犬迎虛吠舟人爭渡喧悵然此時意不醉已消魂¶
　　履冰¶
昔聞小旻戒今踐薄冰行涌水怒愁裂寒蛟蟠畏驚遲¶
遲但覺逺戰戰尚思輕誰斷孤疑志窮源更北征¶
　　燒殘樹¶
古樹荒祠側他年雷震餘蛟龍從此逝螻蟻至今居錯¶
<pb:KR4d0044_WYG_022-4a>¶
節摧犀甲燒㾗蠧漆書㑹看妨要路終勝斷溝渠¶
　　䨇樹¶
吾廬雙好樹簇簇近浮烟急雨仍堪倚斜陽不廢眠山¶
童勤掃葉稚子莫驚蟬俗態輕幽寂柴門賴素偏¶
　　題巷北桃花¶
深巷山桃樹無人亦自芳青苔何限地紅蕚可憐香俗¶
眼輕幽僻隂天逼艶陽殷勤謀一醉容易送春光¶
　　杜祁公挽詞二首¶
<pb:KR4d0044_WYG_022-4b>¶
天下蒼生望朝端百辟師辭榮如棄躧得道去乘箕無¶
復臨雍問空餘罷市悲㑹書廊廟語世世奉蕭規¶
第五㢘莫比留侯功不居遺風何峻極雅尚得冲虚平¶
昔常開閤深慙晩曳裾千金論一字永慨䄂中書(某去/年方)¶
(與公相識後累得公書/皆草書親筆勁媚可愛)¶
　　送人之洛¶
逢人問嵩少千里駕征軒倦馬夜未寝鳴蟬秋尚煩風¶
煙新洛邑冠蓋上東門合有西賓問歸時許共論¶
<pb:KR4d0044_WYG_022-5a>¶
　　聖俞墜馬傷臂以其好言兵調之¶
知兵心自許見謂百夫雄上馬常慷慨墮車寜困窮誠¶
非代大匠疑欲作三公匹似陳湯病猶成絶域功¶
　　烽火(壬午嵗自闗中河北至青州/皆設之于是烽火通齊秦矣)¶
齊秦誰謂遠烽火自相通消息雌雄國闗防百二同流¶
光下滄海飛㷔避驚鴻不及承平日空悲垂白翁¶
　　得貢甫巢縣書云阻風¶
别離常作惡衰老異他時望望風波苦悠悠見女悲江¶
<pb:KR4d0044_WYG_022-5b>¶
空人迹絶天逈鳥飛遲若復無雙鯉何由慰我思¶
　　曬書(先祖賜書/法帖甚多)¶
藏書不滿萬幽蠧亦時除上有朝廷副多從秦漢餘山¶
川迷禹穴雲海隔崐墟持此遺清白歸來林下居¶
　　卲少卿挽詞二首¶
湖海青雲噐朝廷白首郎蹉跎遇已晩零落意仍傷屢¶
擁行臺節頻腰太守章東南滿遺愛不獨一桐鄉¶
廣桞非高葢空山異昔歸善人天不與行道涕交揮髣¶
<pb:KR4d0044_WYG_022-6a>¶
髴音容在留連義故違安居自傳世閭里尚光輝(君為/三轉)¶
(運又累典大/藩致仕而終)¶
　　鎮潼觀察留後贈侍中李君挽詞(君讓節旄守澶/淵其先人亦嘗)¶
　　(守澶/淵)¶
築壇辭将鉞分土繼緇衣忌滿名猶誤宜年報尚非離¶
鴻哀斷續埋玉想光輝冥漠金貂贈空看鹵簿歸¶
　　侍讀右丞贈尚書李公挽詞¶
扶陽詩禮學世世有知名玉樹芳榮早金華地望清川¶
<pb:KR4d0044_WYG_022-6b>¶
沈終合劍風折欲分荆蕭瑟烏衣巷偏傷道路情¶
　　再見禁卒住桂陽二首¶
古亦苗民患今仍禁旅過祅氛半翼軫殺氣覆山河御¶
史暴公子将軍馬伏波不應淹日月頻獻凱旋歌¶
肅肅巻征甲蕭蕭出郢門蛟螭雄歩驟鷹隼急飛翻數¶
有蠻夷警遥憐賦税煩唐虞兩階舞帝肯用昌言¶
　　丁右丞挽詞二首¶
再歴三公府終崇萬乘師優游邇臣表簡淡古人為愛¶
<pb:KR4d0044_WYG_022-7a>¶
士常推轂傳家不遺危平生赤松願猶復白駒悲¶
司籍歸良史調鐘待一䕫遽聞麟掩袂猶觖鳳來儀絶¶
筆流風在遺音後世知春原國人送黄鳥寄哀詩¶
　　國殤¶
屢聞戎馬入輒有國殤詩多壘非吾責亡民痛爾為請¶
纓慙肉食無敵怪王師聞道臨洮野天隂戰骨悲¶
　　暮角¶
落日孤城閉高風暮角愁邉聲亂歸馬物色向新秋尚¶
<pb:KR4d0044_WYG_022-7b>¶
有單于怨仍傳出塞憂時平翻感激不語㸔層樓¶
　　題天池館二首¶
誰人畫素屏中座對滄溟雲氣隨蛟蜃波濤湧戸庭風¶
高鵬解羽天近客浮星㑹有湯湯意無琴亦自聼¶
粉墨勢回環滄波入座間溟茫朝百谷迢遞隔三山怪¶
獸有時化孤槎何日還乘桴古人勇向壁毎慙顔¶
　　自長平至陳州河水絶清¶
清川百里餘凈淥照空虚落日金波蕩㣲風霧縠舒塋¶
<pb:KR4d0044_WYG_022-8a>¶
心看白石明目數游魚洗耳非吾事兹身與世疎¶
　　金山館¶
出塞二千里荒亭無四鄰貪烏飢攫肉狡兔急投人短¶
短西隅日冥冥北路塵腰間丈二組空愧漢廷臣¶
　　庶幾堂雨夜偃几作¶
短夜催㣲月流雲濕太空瀟瀟鳴竹雨颯颯舞松風形¶
影明燈裏歡娯隠几中吾衰儻未甚正復夢周公¶
　　春晩¶
<pb:KR4d0044_WYG_022-8b>¶
芳菲不少住白日定空長庭樹暗新綠春衣生晩凉悠¶
悠向時節細細到壼觴誰使風前絮來參醉後狂¶
　　鐡漿館¶
稍出盧龍塞回看萬壑青曠原開磧口别道入松亭(此/館)¶
(以南屬奚山溪深險以北屬契丹稍平衍漸近磧矣别/一道自松亭闗入幽州甚徑易敵常祕不欲使漢知)¶
敵馬寒隨草奚車夕戴星(奚人以車帳為/生晝夜移徙)忽悲田子㤗¶
寂寞向千齡¶
　　凉雨¶
<pb:KR4d0044_WYG_022-9a>¶
晩雨蕭蕭急秋隂處處高風雲愁宇宙淮海怒波濤貧¶
有匣中劒飢餘井上桃誰能㪚積靄萬里度鴻毛¶
　　風雨寄張野人¶
天地初開㤗雲雷未厭屯泥深長閉戸謀拙苦憂貧狼¶
籍千株雪空亡一半春仍愁三徑裏草色斷幽人(張好/周易)¶
(隂陽之說故詩有㤗/屯狼藉空亡之語)¶
　　孤壘二首¶
孤壘敞新觀層軒臨暮霞分明魚意樂徙倚客愁賖遠¶
<pb:KR4d0044_WYG_022-9b>¶
近見百里高低有萬家春風甚不遠更種滿城花¶
落日含古意高臺多遠心魚龍潛凍水蟋蟀有哀音江¶
漢南浮遠闗山北望深張衡四愁意歴歴起登臨¶
　　連日西南風戲作¶
連日風且曀端居突不黔西南人殆絶甲子雨還兼巫¶
峽雲屢起洞庭波正添誰能誅屏翳試使後飛㢘(離騷/日後)¶
(飛㢘使/奔屬)¶
　　雨中送孜入京兼呈諸親舊¶
<pb:KR4d0044_WYG_022-10a>¶
江外五年别齋中三日留何能慰衰疾正足亂羇愁澤¶
國𤓰時雨淮山桂樹秋思歸欲招隠一一謝交遊¶
　　對雪¶
朔雪似迎春霏霏㪚玉塵稍看人迹絶坐對物華新地¶
暖消還疾風高舞正頻郊扉聊自卧誤怪洛城人¶
　　對雪憶隠直¶
淅淅度牕竹紛紛綴館梅怕消愁寂寞看舞愛徘徊寡¶
和思吾友相望共酒杯時披白鶴&KR0769;西北上高臺¶
<pb:KR4d0044_WYG_022-10b>¶
　　八月十六日夜月¶
不减冰輪滿㣲増玉漏長過雲收薄潤重露濕清光歴¶
歴素娥影菲菲丹桂芳枯槎容客載醉過羽人傍¶
　　秋霽望月¶
明蟾此夜新竚立爽精神幾夕隔霖雨相看如故人風¶
生疑折桂雲過欲埋輪應有闗山客長歌淚滿巾¶
　　送張噐著作¶
昔年聞子虚上國重相如老厭諸侯客晩陪東觀書絃¶
<pb:KR4d0044_WYG_022-11a>¶
歌魯儒習風俗楚人餘感激青雲氣功名亦未疎¶
　　江行寄隠直¶
自念復遠適與君仍解攜天文鶉首尾地勢陜東西江¶
漢饒風雨闗山盛鼔鼙離憂各易老秋意欲悽悽¶
　　新梅寄春卿給事¶
徂嵗嗟無奈新花笑自如雪&KR0008;消去未春色復歸初欲¶
折意空逺少留香有餘一枝寄驛使浪語故愁予¶
　　禦冬¶
<pb:KR4d0044_WYG_022-11b>¶
漂泊愁多病差池嵗復闌老驚時月疾貧畏雪霜寒外¶
物闗身足空堂寓膝寛敢希王佐略聊取一枝安¶
　　春日小園憶張六¶
不見張公子春遊分寂寥獨行愁楚澤何處榜呉橈芳¶
樹皆宜笑垂楊總細腰一樽成强醉四望欲魂銷¶
　　雪後遊小園¶
園林過新雪草木㪚芳華物色皆疑似春歸亦有涯逕¶
泥生沮洳凍乳滴楂枒所適從吾樂淹留見暮霞¶
<pb:KR4d0044_WYG_022-12a>¶
　　納凉明教臺呈太守¶
榻移隨樹影杯側見山岑白鳥渇求水𤣥蟬清噪林道¶
書無近語天籟有遺音向北新開逕行苔過竹隂¶
　　臨淵亭寄輦下親舊¶
蠶魚山迤邐(比有蠶尾山/又有魚山)濟汶水交流信羙終非土思¶
鄉更倚樓露滋黄菊晩風起白雲秋長嘯澄潭上誰憐¶
公子牟¶
　　丁酉五月郭守恩戰殁武戡走入壁守恩勇将有¶
<pb:KR4d0044_WYG_022-12b>¶
　　智略¶
敵兵得漢巧五月戰西河壮士平原死孤城殺氣多猶¶
聞疏勒守無復魯陽戈不反東流水㴞㴞奈爾何¶
　　聞舅氏以祕書監致政謹獻拙詩為賀¶
今日王朝士多稱賢大夫恩榮隨几杖官職上蓬壼行¶
路歎或泣都城畫有圖他時辟雍問惇史記訏謨¶
　　得和書自越入京時寓商丘¶
遥想行舟處春江花正繁殊方更回首不語獨銷魂寡¶
<pb:KR4d0044_WYG_022-13a>¶
和愁郢客雅遊思兔園吾能事應聘見爾大梁門¶
　　送杜横州¶
小郡横山外居民半島夷路偏逢客少地濕見秋遲銅¶
鼔侵城角蠻旌接使麾平生聞義勇好祭伏波祠¶
　　送余江州¶
潮汐通城下東南仍上游懐章趨便道疊鼔送華舟巻¶
旆鷹隼急落帆江漢秋心知戀魏闕頻上庾家樓¶
　　冬至卽事¶
<pb:KR4d0044_WYG_022-13b>¶
南極日差永幽人喜不勝陽生漸堙鬱隂老尚慿陵風¶
解呉山雪江流蜀地冰衝寒彊乘興屣履過鄰僧¶
　　晏公挽詞三首¶
望苑牧英雋巖廊奉徳音功如四支重化以二南深安¶
仰嗟維石能傳賴碎金浮雲送哀挽慘澹更為霖¶
簡易能容士精誠樂與賢如何五湖上非復赤松年几¶
几空遺舄悠悠不問天獨應春輟相令望故依然¶
衮韍三司舊笳簫一品榮獨傷去國意仍以撫封行落¶
<pb:KR4d0044_WYG_022-14a>¶
日白駒影空林黄鳥聲公歸那不復悽愴國人情¶
　　鄰幾挽詞二首(其叔為/之主)¶
那知一樽酒流涕寝門前非復平生日空看東逝川詩¶
書遺素業山水閟空弦人物陳留古當慿耆舊傳¶
忘年一傾葢適意兩虚舟老去翻相失人生固若浮蕭¶
條蒿里餞零落竹林游知與不知者同時俱涕流¶
　　聖俞挽詞¶
孤宦衆人後空名三十年交游一時絶詩筆四方傳歸¶
<pb:KR4d0044_WYG_022-14b>¶
旐江湖永藏書日月邉應封史通子他日慰窮泉(聖俞/預修)¶
(唐書書成未上而亡議者欲/請于朝賜一子官以追寵之)¶
　　洗竹¶
舍側萬竿綠蕭蕭終嵗佳翠深疑魍魎根老畏龍蛇翦¶
剔扶霜節分張及馬撾世無𥞇阮輩竟負野人家¶
　　爆竹¶
節物隨時俗端憂見旅情土風猶記楚辭賦謾譏傖烈¶
火琅玕碎深堂霹靂鳴但令休鬼瞰非敢願高明¶
<pb:KR4d0044_WYG_022-15a>¶
　　嵗暮憶隠直¶
嵗窮浩長歎心事如波瀾高卧老将至相思天正寒浮¶
雲紛霰雪陋巷獨瓢簞裏飯非無意悠悠行路難¶
　　雪中與長文景仁㑹西閣¶
梁山風與雪嵗暮自崢嶸誤逐滄浪叟飛來白玉京屯¶
雲紫㣲閣疊壁九重城更挹浮丘袂端令俗眼驚¶
　　梅¶
澤國春還早山梅臘競花繽紛迷雪意浩蕩逼年華驛¶
<pb:KR4d0044_WYG_022-15b>¶
使紅塵逺江風短日斜芳菲恐易失愁思亂悲笳¶
　　立春日雪中遊䝉谷¶
冰解泉應動雲寒雪更飛谷中知律變林下覺春歸風¶
物如游蜀衣冠似浴沂瑶林與碧樹處處競芳菲¶
　　墨竹¶
羇游念此君子墨慰幽人洒落不經思蒼筤如出塵交¶
加月下影濃澹霧中筠試作呉山想蕭蕭意亦真¶
　　夕陽¶
<pb:KR4d0044_WYG_022-16a>¶
過雨風景好斜陽林下明倦游宜几杖卻埽稱柴荆宿¶
蝶依花靜歸禽觸葉驚逍遥共兹世聊復得吾生¶
　　寄題歙州流盃池¶
公子愛客意髙山流水間清波無斷續翠斝自廻還野¶
興四時得棠隂終日間何當竹林賞醉耳聼潺潺¶
　　答張給事途中㣲雪見寄四韻¶
空行萬里塞不見六花飛(自比庭回三十/餘程未嘗見雪)今日傳清唱¶
端來㸃客衣度闗迷馬色拂樹㪚春暉不减山隂興從¶
<pb:KR4d0044_WYG_022-16b>¶
軍中夜歸¶
　　雪後¶
飛塵暫消凍春意亦冲融野水涓涓綠林梢靡靡紅躍¶
魚輕泮凍鳴鶴舞和風出處驚時節悠悠看嵗窮¶
　　古北口對月¶
萬古闗山月遥憐此夜看蛾眉空自嫵叢桂不勝寒他¶
日刀頭問何時客寝安因之千里夢共下白雲端¶
　　新月¶
<pb:KR4d0044_WYG_022-17a>¶
花外驚新月春殘復滿弓餘香輕墜露疎影細寒風火¶
禁通方俗年華思老翁清光堪半夜稍醉玉壼空¶
　　雪後病愈至射堂作¶
病失千峯雪晴開萬影新鴈飛天欲暖風起野無塵弱¶
桞悲羌笛辛夷思楚人攀條復顧影頗似去年春¶
　　目疾呈深甫¶
久思廢耳目乃復困觀瞻黙坐但慿几幽居長下簾𤣥¶
黄迷宇宙明晦錯烏蟾萬事形骸外人将不汝嫌¶
<pb:KR4d0044_WYG_022-17b>¶
　　新晴二首¶
雨餘春更好日出望還新暄鳥啼驚客林花笑向人年¶
華如過鴈世事劇飛塵置酒陶嘉月㴞㴞醉任真¶
薄雲開早景宿潤减飛塵好在松筠色依然鳥雀馴避¶
人深卻埽炙背暖生春未得獻天子潛書報近鄰¶
　　秦淮對月¶
舊熟秦淮水今浮萬里船泬寥明月夜淡泊始秋天靜¶
境他時絶清光度曉圓無人漫詠史回首憶先賢¶
<pb:KR4d0044_WYG_022-18a>¶
　　晩泊對月¶
川光晩都白岸色逺全青明月隨孤劒浮槎送客星南¶
飛鵲擾擾北鴈嚮冥冥誰謂悲歌短能吟酒易醒¶
　　欲雪寄貢甫¶
欲雪天地閉積雲江海昏著書成寂寞玩嵗覺崩奔鴻¶
鴈自嘯侣&KR1799;□常在原離憂紛滿眼浪作種庭萱¶
　　初雪¶
三日風振海中宵雪覆城已看秋落漠更逼嵗崢嶸原¶
<pb:KR4d0044_WYG_022-18b>¶
隰龍沙磧樓臺白玉京知誰錯吹律物物驟堪驚¶
　　殘雪¶
積素不可巻潛陽方未蘇勁風吹强起明月照全無封¶
蟄龍蛇病傷根竹栢枯誰能開白日后土正泥塗¶
　　望雪山¶
朔風何處雪徑度江南山半出青天外猶臨庭户間崔¶
嵬海潮湧泱漭暮雲還壮觀感人意長謡如可攀¶
　　戯賀叚生¶
<pb:KR4d0044_WYG_022-19a>¶
驃騎門下士蹉跎已白頭知人家監誤彈劒起吹愁忽¶
逐侏儒飽遥聞祿仕優還鄉問耆舊當憶負薪謳(生夲/㑹稽)¶
(人娶妻上國居李/師門下十年得官)¶
　¶
　¶
　¶
　¶
　¶
<pb:KR4d0044_WYG_022-19b>¶
　¶
　¶
　¶
　¶
　¶
　¶
　¶
　公是集巻二十二¶
