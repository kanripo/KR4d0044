# -*- mode: mandoku-view; -*-
#+TITLE: 公是集
#+DATE: 2015-08-24 23:51:35.146059
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷十九
<pb:KR4d0044_WYG_019-1a>¶
欽定四庫全書¶
　公是集巻十九¶
　　　　　　　　　　　　宋　劉敞　撰¶
　五言律詩¶
　　野望¶
重陽去寥落小雪碧蒼茫獸起駭枯草鳥歸横夕陽薄¶
雲低引白衰菊暗消黄佇立何為久愴人非故鄉¶
　　蕪城閒望二首¶
<pb:KR4d0044_WYG_019-1b>¶
幽㝷古城上秋景日悽悽落照映原沒陰蟲當路啼隋¶
宫變蕪蔓楚分失端倪自是傷亡國非闗醉眼迷¶
春草忽更緑荒城陰霧滋風存鮑昭賦秋益宋生悲慨¶
想秦兵出傳聞羽檄馳江湖嵗將晚空羡逐鴟夷¶
　　夏晚¶
閏餘時候早夏晚似新秋月出空堂靜蟬鳴深樹幽健¶
逢鷹學習喜見火傾流早晚涼飈起重修白&KR0290;裘¶
　　聴鐘¶
<pb:KR4d0044_WYG_019-2a>¶
陋巷客回轍夕陽鐘送秋寒聲滿空谷暝色下髙樓陡¶
逐悲風起㣲兼逺角收旅懷傷急景聴此愧淹留¶
　　野望¶
江水不可越扁舟浮夕陽高秋露寥落逺樹出毫芒澗¶
水清兼濁山苖緑映黄漁翁豈招隐何待唱滄浪¶
　　觀南戍士卒作樂¶
簫鼓軍中樂旌旗嵗晚過激昂雙劒舞慷慨萬人歌睥¶
睨荆衡小騰凌虎兕多北風隨殺氣横絶洞庭波¶
<pb:KR4d0044_WYG_019-2b>¶
　　聞聖俞移官霅上以便歸養¶
親老不擇禄此心如古人戴星捐吏事戲綵過鄉隣若¶
下開新酌汀邊詠白蘋醉吟俱入手亦未負青春¶
　　西域請平三首¶
西域請都䕶崆峒獻凱歌兩階增羽籥萬里肅山河甲¶
第旃裘少春宫苜蓿多雌雄雙匣劍棄置欲如何¶
禦戎傳上策不戰屈人兵逐斷祁連臂何湏萬里城出¶
車非逺畧高枕得昇平戰骨翻空死吁嗟壯士名¶
<pb:KR4d0044_WYG_019-3a>¶
單于貪漢物自古號天驕賜予金銀貴行來玉帛遥悲¶
傷賈太傅慷慨霍嫖姚慟哭辭新第英雄未可招¶
　　雪後登觀風樓¶
雪帶郊原闊城横碧玉齊夕陽寒似落逺樹望如迷旅¶
鴈情更急棲鳥飢亂啼强歌非郢客竟日戀危梯¶
　　開竹下小徑招君章¶
翠竹生無數蕭蕭一徑新陰繁催短日地僻斷飛塵磐¶
石兼容客幽禽不避人君能爛漫醉當及七賢真¶
<pb:KR4d0044_WYG_019-3b>¶
　　贈刁十八自蜀還鄉昔與此君别於福唐¶
瘴海三年别巴山萬里迷相逢忻邂逅即事恨睽攜夢¶
減清江外愁寛太白西知君偃鄉墅巳忘子規啼¶
　　送李監丞致仕還鄉(前漳州/縣尉)¶
耄期吏隐倦歸去上恩榮國子瞻師保鄉人慶父兄揮¶
金慰游舊擊壤傲昇平逺笑吴門叟何為變姓名¶
　　懷陳州舊居所種桐寄黄翁¶
忽憶南軒樹春風空復來陳亡韶已矣孔老鳳悠哉不¶
<pb:KR4d0044_WYG_019-4a>¶
作溝中斷應隨㸑下灰舊居阡陌並君到為徘徊¶
　　荷華¶
水國非人境芙蕖五月秋亂香清宿醉濃豔破征愁魚¶
戲都堪數鷗飛絶自由㑹湏窮一賞詰曲任扁舟¶
　　七月二日¶
西風入庭樹天氣颯然秋細雨纔成潤高雲淡不流平¶
分感一葉逺興憶扁舟蟋蟀何湏急羇人始欲留¶
　　秋雨所居漏濕¶
<pb:KR4d0044_WYG_019-4b>¶
皇天不愛物風雨害秋成未恨泥塗辱端憂柱石傾淹¶
留驚嵗宴堅臥悵雞鳴吾道還如此商歌天未明¶
　　秋雨¶
采蕭逼晚嵗飛雨度高雲暝色空牕見秋聲墜葉聞過¶
螢低似滅逺岫望如分蟋蟀悲虚織輕絲競欲棼¶
　　始凉¶
北風吹過雨晚景留新秋高臥來一笑如棼寛百憂精¶
神露鷹隼意氣激驊騮自覺亦飛動江湖思逺遊¶
<pb:KR4d0044_WYG_019-5a>¶
　　八月旦始凉¶
騷騷北風急杳杳白雲飛江漢波新起蒹葭露欲睎狂¶
歌聞鳳鳥楚製見荷衣歴歴先賢趣南浮亦庻幾¶
　　重到謝氏園亭寄裴博士俊叔王主簿宗傑(時裴/往淮)¶
　　(南王詣/京師)¶
徘徊逺林下幽草為誰芳前日同遊客今朝俱異郷東¶
風雖淡蕩陳迹似淒涼何用江千里春心故易傷¶
　　送晁殿丞僉判鄭州¶
<pb:KR4d0044_WYG_019-5b>¶
世徳緇衣美天倫玉樹温于君如舊識曽子欲奚言東¶
里賢能宅成臯戰伐原從容訪耆老遺蹟尚多存¶
　　檀州(正月/二日)¶
窮谷回看盡孤城平望遥(自古北口山/至此都盡)市聲衙日集(此/州)¶
(衙日/市集)海葢午時消(毎旦海氣如霧至午/消盡士人謂之海葢)冠帶才通漢山¶
川更入遼春風觧氷雪最覺馬蹄驕¶
　　雨中聞鐘¶
疎鐘不隔雨迢遞入重城倦客未能寐歸禽初不驚霏¶
<pb:KR4d0044_WYG_019-6a>¶
微通暮色颯沓隱秋聲簾幕鮮風起明朝應早晴¶
　　珍簟¶
珍簟平鋪水珠簾半捲風勞生高枕裏多事劇棋中性¶
僻非朝隱民淳頼嵗豐翛然對松菊但覺訟庭空¶
　　蟬¶
微軀定誰恨清嘯不知勞屈宋悲秋苦夷齊臥隐高風¶
林含咽絶露葉動蕭騷何必催揺落人今巳二毛¶
　　臨雨亭¶
<pb:KR4d0044_WYG_019-6b>¶
秋至感人思登臨成惘然浮雲帝鄉外落日古城邉歸¶
鴈聲相别幽花色可憐名山負獨往觸物見徂年¶
　　同梅二十五飲永叔家觀所抄集近事¶
陶公一畆宅尤愛北牕風心逺地成僻客來樽不空觀¶
書太史氏全性市門翁予亦何為者于兹清賞同¶
　　伏波¶
伏波志慷慨南涉武溪深銅柱功一跌壺傾悲至今吾¶
聞威四海亦有失前禽試察兩階舞應如丹浦心¶
<pb:KR4d0044_WYG_019-7a>¶
　　客有遺予注輦國鸚鵡素服黄冠語音甚清慧此¶
　　國在海西距中州四十一萬里舟行半道過西王¶
　　母三年乃逺番禺也¶
四十萬里外孤舟天與隣應誇王母使更遇越裳人素¶
質宜姑射黄冠即羽民那将籠禽比蕭灑絶埃塵¶
　　九月十四日于雍熙院為舅氏齋設作¶
他時傷逺别渭北遽成悲今作終天恨悠悠奈我思平¶
生華屋處回首不勝悲寂寞西州路何堪再到時¶
<pb:KR4d0044_WYG_019-7b>¶
　　晦日¶
是月佳遊勝兹辰舊俗同㑹湏陶一醉相與送諸窮江¶
栁参差緑林花㸃染紅春期猶大半作意競東風¶
　　新蟬¶
五月微隂始鳴蟬高樹幽倚風偏送曉迎露欲先秋孤¶
管清兼濁幺絃斷復留年華自當爾羇客浪多愁¶
　　和江學士聞蟬¶
微陰變潛律濃霧引疎音時化能無感清吟獨有心蕭¶
<pb:KR4d0044_WYG_019-8a>¶
條映落日斷續響中林秋風忽滿眼嘆息嵗華深¶
　　寄隱直¶
避人非故土帶郭喜幽居淺俗情多畏新知意尚疎負¶
暄勝構火汲井足滋疏二物関身外悠悠謝里閭¶
　　寄袁陟(與陟去年約夏初相見/時陟自蜀江下南郡)¶
巫峽行雲外春江落日邉隔年雞黍具萬里孝亷船逺¶
道比何若相思長𣺌然郢中輕白雪逸響待君傳¶
　　寄范佑之(時病/似狂)¶
<pb:KR4d0044_WYG_019-8b>¶
吾子世罕識他時醒亦狂由來韻高逸固自得軒昂阮¶
籍哭道路接輿歌鳳凰之人亦豈病相嘆不能忘¶
　　寄王二十¶
累累煩書札悠悠感别離平生義繾綣相憶路逶迤羇¶
旅老将至江湖天一涯佯狂人事絶乗興爾難期¶
　　寄蘇州張六¶
西風入簾幕游子念江湖丹橘垂珠實肥魚薦玉腴他¶
時肯招隱快意欲乗桴物色煩相候佯狂興不無¶
<pb:KR4d0044_WYG_019-9a>¶
　　寄隱直(時寓汝州僧舍/予亦居輦寺)¶
俱為異鄉客似伴老僧禪虚室矜生白時流笑草𤣥嵗¶
寒差自若生理直翛然無術能乗興蒼茫欲雪天¶
　　寄張獻臣¶
締交從若水百里絶相過平日相離索期年見揣摩從¶
容席上客清絶郢中歌擬屬陽春和伊予獨在薖¶
　　寄張晉卿時棄官還家¶
聞道新安尉清&KR0801;只自如歸來陶令賦養性子真書情¶
<pb:KR4d0044_WYG_019-9b>¶
在交遊厚心于仕進疎人憂棄妻子獨入剡中居¶
　　寄范佑之¶
范子三年别長安北望深相知非勢利寄信各浮沉勇¶
鋭百夫敵軒昂萬里心何時殺羣賊自取肘邊金¶
　　寄梅山陰¶
縣與吳門近居家識舊游山回江表盡水入鑑中流勝¶
事皆高古詩懷易滿眸春風花又發能寄北人不¶
　　寄蘇頌兄弟¶
<pb:KR4d0044_WYG_019-10a>¶
秋風生眼前客子思悠然羇旅獨無友别離私自憐賦¶
甘傖父誚詩許俗人傳他日梁王客偏懷太子賢¶
　　寄因甫¶
昔别大梁下至今三嵗餘豈無萬里使不寄一行書風¶
俗與時薄交游于義疎知君淡如水非是故忘予¶
　　寄張仲謀¶
張也真吾友今年見老成自彊雖不息積習亦諸兄曲¶
講聞師汎題詩使客驚莫如班定逺投筆笑諸生¶
<pb:KR4d0044_WYG_019-10b>¶
　　和直孺夜涼¶
急雨逐雲過微風吹月生寥寥天宇濶粲粲葛衣輕展¶
轉漏将永昭回河正横秋槎舊有信忽憶汎滄瀛¶
　　送楘州王學士¶
春草碧将歇江南鶯亂飛王孫去有適綵服粲生輝古¶
郡富山水斯人歌海沂惟應布寛詔談笑樹風徽¶
　　素屏¶
簡拙違時好丹青謝爾工坐看居士室想見古人風當¶
<pb:KR4d0044_WYG_019-11a>¶
戸月常入過春霜未融物情忌太白少自晦塵中¶
　　城樓望春¶
高樓新雪後春意已端倪遶石泉聲急圍城栁色齊滯¶
流貪適興幽僻嬾招攜舊種桃千樹春遊豫恐迷(桃谷/在樓)¶
(下/)¶
　　送邵武張學士¶
待詔勤穿履承明厭直廬一麾從此去千騎上頭居嵗¶
事畬田早風謡鴂舌餘班春急乗傳知不為鱸魚¶
<pb:KR4d0044_WYG_019-11b>¶
　　野思¶
野色行行逺春輝樹樹繁看花頻落帽聼鳥久能言遣¶
興惟詩句開懷獨酒樽誰能顧名利終嵗不窺園¶
　　訪楊異寺丞(楊所居在城/外甚多雅致)¶
三徑向松菊始疑元亮居但多栁五樹復對隼雙旟相¶
識是傾葢劇談能起予樵蘇不用㸑耳目且清虚(楊新/得鬱)¶
(林/州)¶
　黄寺丞風雨中見過¶
<pb:KR4d0044_WYG_019-12a>¶
節物重陽晚風雲萬里陰君來慰孤憤語次豁愁心名¶
下如舊識人間仍陸沈獨醒感庭菊蕭索萬黄金¶
　　送洛南周寺丞¶
不知商洛道空慕紫芝歌從事老将至送君情獨多雙¶
鳧尚方去駟馬故鄉過想見揮弦樂春風初扇和¶
　　弔南宜守尉¶
百越誰生禍南宜遂不師干戈傷耋老守尉死城陴荒¶
洞招魂逺官軍請救遲弱妻携稚子嗟爾欲何之¶
<pb:KR4d0044_WYG_019-12b>¶
　　弔亡卒¶
厲俗侵王畧祅冤積楚氛民荒誰念亂功敗失圖勲天¶
子憂南土戈船促大軍何時收爾骨委祭越江濆¶
　　和楊備國愽弔屈原¶
知音不恨逺異代忽同聲靈魂自識路幽遇亦含情&KR1081;¶
記屬揚子臨淵悲賈生鬲文激頽俗㑹使衆人清(楊前/嵗夢)¶
(中作詩後數月招除歸守既署事過謁屈平祠/相見物色如夢中所覩作文祭之刻之于石)¶
　　聞夏太尉自長安徙備西邉¶
<pb:KR4d0044_WYG_019-13a>¶
防秋未得還戰士出長安地利山河險天時闗塞寒𦍑¶
夷避飛将天子倚良翰見説成功近秦中意似寛¶
　　三月四日上方寺送隨州十一屯田¶
載酒憐春盡尋芳到翠微緜緜芳草逺颺颺雜花飛俯¶
仰悲陳迹淹留恨落暉青楓千里目那復送将歸¶
　　嘯臺¶
尚有高臺在遺名幸未空不時嗟眼白失所念途窮已¶
矣先生意蕭然烈士風清芬定誰嗣漫嘯白雲中¶
<pb:KR4d0044_WYG_019-13b>¶
　　日晚夜歩過孫監丞¶
幽居巷南北雞犬略相聞乘興偶有適杖藜聊復勤高¶
城秋草落宻樹夕光曛微爾開三徑悠悠麋鹿羣¶
　　浮舟西陽池中¶
愛水都成癖浮舟不厭頻寒泉清見底刳木畧容人故¶
故乘流往飄飄得意真槎頭尺許地鷗鳥欲相馴¶
　　乏酒¶
揺落偏悲客清寒昜中人寂寥那自守淡泊亦殊真浮¶
<pb:KR4d0044_WYG_019-14a>¶
俗仍皆醉虚談浪飲醇高歌傲燕市忽憶重千鈞¶
　　西戎乞降¶
南國傳消息西戎送好音懷柔知帝力啟佑亦天心御¶
酒葡萄逺離宫苜蓿深仍聞編舊里五嶽望君臨¶
　　壽山(在中京南云多老/人往往百餘嵗)¶
白隰見層峯(白隰即/中京)巉巖倚碧空上多千嵗木下有百¶
年翁櫟社不材永東陵非義終(太史公云盜跖日/殺不辜竟以夀終)吾聞¶
仁且夀故在太平中(爾雅距齊州以東至日出/為太平太平之人仁也)¶
<pb:KR4d0044_WYG_019-14b>¶
　　山寺¶
野竹檀欒翠孤峯杳靄青山樓隨詰曲石路上青冥雲¶
色移時合鐘聲隔水聼似聞堪避世遊子未嘗經¶
　　城南泛舟三首¶
乗興隨所適出郊聊汎然青波能照髮白鷺巧迎船老¶
樹悲秋雨高風急暮蟬孤城隐不見落日暝浮烟¶
不踏城南陌從春及素秋蕭條非復昔顧眄莾堪愁白¶
露蒹葭老清風蘭杜幽佯狂驚楚俗應識棹夷猶¶
<pb:KR4d0044_WYG_019-15a>¶
高岸看為谷通波幾覆城橧巢非太古野俗競偷生雨¶
逐行雲過山依返照明楚歌揺落際更動北歸情¶
　　斁除蘇州掾¶
三年不相見萬里比何如聞道詞曹掾新承選部書弓¶
裘傳習在簪笏抗塵初努力人間世毋為薄詔除(叔父/初任)¶
(鏑㕔及第思亦修進士業皆/在蘇州故畧見意第五句中)¶
　　黄州臨臯亭¶
春秋黄子國楚越穆陵闗比屋皆編竹孤城半踐山岸¶
<pb:KR4d0044_WYG_019-15b>¶
泥觀虎迹雲水暗荆蠻三入承明客那能鬢不斑¶
　　暴雨¶
山晚雲霧合江秋風雨多憑夷何事舞楚水忽翻波黯¶
黯夕陽盡翩翩暮鳥過輕舟送兩槳聞唱石城歌¶
　　驟雨¶
炎日大冶沸清風愁意蘇黒雲過山岳白雨覆江湖彷¶
彿鬼神戰騰凌車騎趋森然異氣象真復慰泥塗¶
　　夏夜暴雨¶
<pb:KR4d0044_WYG_019-16a>¶
大暑積炎夏沈陰昬楚天疾雷五河裂飛電萬星懸漲¶
澤通南國孤城鬭百川似傳黄鳥語欲反濯龍淵¶
　　久雨¶
秪憶風回雪俄驚地出雷沈隂連甲子春事總歸來湖¶
水寒侵夜江雲去復回開年厭卑濕不待熟黄梅¶
　　久雨二首¶
江雨黄梅實湖雲起蟄龍寒生夜牀簟聲絶暮山鐘藥¶
裹添新粉書編坼舊縫雖知恨卑濕涼夜尚吾容¶
<pb:KR4d0044_WYG_019-16b>¶
頗憶家居日朝眠一事無邇來趨幕府曙雨踏泥塗城¶
郭飛鳴鶴階除戲浴鳧秋風殊不逺行欲問江鱸¶
　　茶山送道粹¶
海上相逢少山中别恨多浮雲自向闕秋水更増波攜¶
手意不盡班荆情若何徘徊强一醉且勿奏驪歌¶
　　招晉卿時晉卿到丹陽¶
識心非識面常恨不相從那作經年别曽無一日逢興¶
來清剡雪吟出暮山峯浄埽門前路期君馬繫松¶
<pb:KR4d0044_WYG_019-17a>¶
　　女郞臺¶
城郭臨湖盡樓臺此地偏動揺浮積水高絶近諸天應¶
接都無暇虚空足悟禪塵中故易厭興盡惜回船¶
　　閔雨¶
風伯㑹何憾高雲不少留聲如鬼神過勢巻日星浮河¶
漢漠無象魚龍方自憂古書難盡信雩舞竟悠悠¶
　　砧婦¶
清霜石上乾孤響耳中酸嵗逼秋芳盡風量板屋寒君¶
<pb:KR4d0044_WYG_019-17b>¶
行自悠逺妾意亦艱難此夜闗山月應知帶日寛¶
　　李太傅輓詞三首¶
數聞伏閣議屢上薦賢書任重道空逺名榮身反疎異¶
鄉悲鵩鳥清詔隔公車招隐真虚語江湖萬里餘(漢清/詔使)¶
(以故大/夫為之)¶
報國念推轂逢憂甘噬臍孤鳴一垂翅舉俗競吹齋山¶
鬼離居逺靈魂失路迷天高不可問愁意日淒淒¶
識理未曾誤疾邪惟過深豈忘事反覆不忍俗浮沈去¶
<pb:KR4d0044_WYG_019-18a>¶
國尚回顧埋名方自今異時山水意惻惻弔鳴琴(予殿/試程)¶
(文特為君激賞署天/下第一議者乃皆决)¶
　　魯拾遺輓詞二首(君晉初狀元及第/至其曽孫始塟)¶
市朝非故日年代屬傳聞始兆滕公室來觀季子墳埋¶
名書故事編簡屬遺文苦恨相如賦俱隨諫草焚¶
西晉登賢日東堂第一人競推天下士爭辟幕中賓故¶
國無喬木流風及搢紳新阡廣陵上荒草欲含春¶
　　庶幾堂¶
<pb:KR4d0044_WYG_019-18b>¶
閉門吾自足況亦近墻東滴滴階鳴雨梢梢竹過風緑¶
苔侵杖屨秋色近梧桐高臥殊多興詩成寂寞中¶
　　晝寢(予自注云甲子四月十七日午時作據甲子/為元豐七年公是年屬□奏乞以宅為寺疾)¶
　　(愈僦居/城中)¶
井逕從蕪漫青藜亦倦扶百年惟有且萬事總無如(詩/載)¶
(芟匪且有且注且此也梵志出家白首而歸鄰人見/之曰昔人尚存乎梵志曰吾猶如也昔人非昔人也)棄¶
置焦中鹿(列子穆王篇鄭人有薪于野者遇駭鹿擊而/斃之恐人見之也遽而藏之隍中覆之以焦)¶
(不勝其喜俄而遺其所藏之處遂以為夢焉順塗而詠/其事旁人有聞者用其言而取之既歸告其室人曰向)¶
<pb:KR4d0044_WYG_019-19a>¶
(薪者夢得鹿而不知其處吾今得之彼直真夢者矣室/人曰若将是夢見薪者之得鹿耶詎有薪者耶今真得)¶
(鹿是若夢之真耶夫曰吾據/得鹿何用知彼夢我夢&KR0088;)驅除屋上烏(此掃除外累/也劉向説苑)¶
(愛其人者兼屋上之烏杜詩/主人屋上烏人好烏亦好)獨眠牕日午往往夢華胥¶
(列子黄帝篇帝退而閒居大庭之館齋心服/形三月不親政晝寝而夢逰于華胥氏之國)¶
　　延州沈待制輓詞¶
詩書謀國體談笑卻邉塵巳矣今成昔歸來悲故人餘¶
忠焚諫草遺恨畫麒麟禁角聞鼙鼓能無憶虎臣¶
　　祠部王郞中送山水枕屏作¶
<pb:KR4d0044_WYG_019-19b>¶
枕上萬峯合蒼蒼驚夢魂如浮武林水臥向桃花源杖¶
屨幾時士茅茨何處村悠然獨往意欲問復忘言¶
　　城樓望水(是日龍/掛影)¶
逺水全無地高城畧近天龍吟忽半見虹飲競相鮮魚¶
鼈争乗渚兒童狹濟川秋風只昨日物意已蕭然¶
　　送南昌郭主簿¶
楚劒炟照地梅真從吏鄉簿書非急務鴻鴈試高翔貍¶
品牛尾貴茶牙鷹𤓰長因君訪風土游子不能忘¶
<pb:KR4d0044_WYG_019-20a>¶
　¶
　¶
　¶
　¶
　¶
　¶
　¶
　¶
<pb:KR4d0044_WYG_019-20b>¶
　¶
　¶
　¶
　¶
　¶
　¶
　¶
　公是集巻十九¶
