# -*- mode: mandoku-view; -*-
#+TITLE: 公是集
#+DATE: 2015-08-24 23:51:35.230463
#+PROPERTY: ID KR4d0044
#+PROPERTY: BASEEDITION WYG    
#+PROPERTY: JUAN 卷二十四
<pb:KR4d0044_WYG_024-1a>¶
欽定四庫全書¶
　公是集巻二十四¶
　　　　　　　　　　　　宋　劉敞撰¶
　七言律詩¶
　　招友上清宫¶
脩竹髙松無俗塵全然不似近城闉黄冠習靜多藏客¶
野鳥忘機郤傍人高閣切雲銜落日廣庭霏雨濕清珉¶
北牕固有逍遥地來讀離騷戴角巾¶
<pb:KR4d0044_WYG_024-1b>¶
　　聞范饒州移疾¶
汲黯亷平漢主知淮陽移病苦情羸偃藩政事應無及¶
伏閣精神定未衰天欲期人身必乏帝疑飛将數多竒¶
何當半夜開宣室獨使雍容對受釐¶
　　編杜子美外集¶
少陵詩筆㨗懸河亂後流傳簡策譌樂自戴公全廢壞¶
書從魯壁幸增多斯文未䘮㣲而顯吾道猶存嘯也歌¶
病肺悲愁情自失苦吟時復望江沱(子美詩云病肺卧/江沱予亦有此疾)¶
<pb:KR4d0044_WYG_024-2a>¶
　　鼓角樓宴集¶
周城百雉擁中軍阿閣三間麗白雲燕雀總知依盛徳¶
山河相與助雄文(此樓府公作/自為之記)輕裘緩帶居多暇旨酒¶
嘉肴客易醺還識魏牟懷北醺正逢長日扇南熏¶
　　夏日上府公¶
紅芳過盡綠陰多索寞無如長日何午影遲留成藴暑¶
熏風飄蕩作清和夢餘欲騐松生腹棊罷眞知斧爛柯¶
還想髙吟酬美景訟庭岑寂長青莎(府公有詩云髙吟/酬永晝痛飲嘆華)¶
<pb:KR4d0044_WYG_024-2b>¶
(年故/及之)¶
　　賀司馬君實何濟川得寵公炭¶
上府愛才天下聞兩軍素出将軍門欲正大闕慰民望¶
豫排寒風作春溫不煩束縕資逰説聊復逰賢報國㤙¶
自笑野人卧窮巷負暄方擬獻天閽¶
　　獨宿直舎¶
談笑從容宫漏稀髙軒去盡掩重屝風含玉宇霜威勁¶
月上疎牕燭影微周衞相望諠夕警爐香不斷䕶朝衣¶
<pb:KR4d0044_WYG_024-3a>¶
塵軀更覺仙山峻旅夢端從江海歸¶
　　五月望日赴紫宸謁待旦假寐¶
半夜北風天反寒倒衣驚問紫宸班雲容不辨陰晴際¶
月色猶迷爽晦間獨喜鳴鷄應鐘漏正憐殘夢識江山¶
濯纓簪筆初無補空愧紛紛數往還¶
　　送李留後守東平¶
少壮去人如水流似君那作待祠侯高談毎及功名際¶
出守真寛聖主憂麾下百城包海岱道旁千騎擁貔貅¶
<pb:KR4d0044_WYG_024-3b>¶
家聲時論俱輝赫世将寧為好畤羞¶
　　題連理亭(唐乾符中所建其棟梁頗宏/壮云自盧龍渉海致之也)¶
靈光蕪滅泮宫平三百年中獨此亭無復喬林見連理¶
尚傳髙棟出窮溟疎簾清簟宜炎日菀栁長梧半廣庭¶
卧向汶篁慙薊植燕山都欲負刋銘¶
　　答陳州通判廷評同年¶
黄門獻賦接羣賢上國知名獨累年不謂招徠從隗始¶
至今慚愧在盧前簿書幾廢三餘學繩墨空勤一割鉛¶
<pb:KR4d0044_WYG_024-4a>¶
還喜遷喬友聲近高山流水入清絃¶
　　麃子嶺帳館寄隠直¶
離腸易感嵗華催更雪龍沙望紫台持節不眠宵自永¶
聴笳無事淚空摧扁舟何處山陰雪驛使他年嶺上梅¶
欲寄一書愁已亂天邊應候客星囘¶
　　過中京走馬上平安奏状¶
載驅冬嵗拯河源(北庭在横水北/云自天潢也)状奏今朝欵帝閽目¶
斷白雲浮魏闕心先飛騎向中原揣摩詎試衡人術感¶
<pb:KR4d0044_WYG_024-4b>¶
激空銜國士㤙猶使匈奴戴黄屋南歸慚弔陸公魂¶
　　冀州正月十六日飲席¶
月缺雪殘雲亂飛千燈相照續長輝寒欺短夜禁杯酒¶
春入東風試舞衣老惜佳辰經嵗得醉驚陳迹出門非¶
漁陽鼓節尤悲壮知我心從萬里飛¶
　　無雙亭觀瓊花贈聖民¶
東風萬木競紛華天下無雙獨此花那有靈霙凌暖日¶
不為琪樹隔流沙祠城寂寂春空老江雨㝠㝠日易鈄¶
<pb:KR4d0044_WYG_024-5a>¶
仙品國香俱絶妙少傾髙興盡流霞¶
　　園人獻芍藥¶
淮海由來草木夭春工殊復自嬌嬈始知隋苑多佳麗¶
未覺呉宫久寂寥氷雪肌膚明綽約雲霞衣服潤飄蕭¶
一枝漫取堪誰贈老去風情不自聊¶
　　雨中北軒晩寝¶
樹色禽聲相與閒吾廬仍共一枝安浮雲蔽日綿綿雨¶
積水嬰城慘慘寒還恐百芳從此歇不知后土㡬時乾¶
<pb:KR4d0044_WYG_024-5b>¶
閉闗髙枕交㳺絶一夢江湖意緒寛¶
　　和府公多葉榴花¶
翠條紅蘂映貧家笑倚熏風拂露華重疉火雲燒落日¶
淺深金鼎矗丹砂多情強自含春恨不語那能學舘娃¶
但寄一枝共醉賞試将顔色比裙紗¶
　　寄謝霍丘靜樂亭¶
城西陵谷幾推移仍有中亭玉樹枝從政真同傲吏隠¶
賞心能與古人期誅茅改築成芳榭引水交流漲曲池¶
<pb:KR4d0044_WYG_024-6a>¶
聞道小山多麗句還因春草夢新詩¶
　　晝寝¶
屋邊髙樹綠雲陰堂下清池碧玉深卧想溪山迷逺近¶
夢為魚鳥或飛沉治逢平日如無事老覺衰容稍見侵¶
聊取南華寄齊物不為東武極悲吟¶
　　雨中家人致酒¶
急雨連宵晝不收草堂晨起似新秋山歌倚瑟清無賴¶
野饌隨樽特自優追古最宜真渾沌旁騷仍有畔牟愁¶
<pb:KR4d0044_WYG_024-6b>¶
綸巾搭腦醒還醉得此堯民已甚休¶
　　答令狐司封使君舟中見寄¶
汝潁相從彌十年江樓今日遲歸船自驚物役還如昔¶
但覺詩情更爽然寥落鶯花千騎裏蒼茫烟雨萬山前¶
未知後㑹仍何地彊醉春風酒似泉(某戊子春與使君/㑹汝南到今適千)¶
(年/)¶
　　次韻和春卿城西同歩¶
夕光郤射戍樓紅野色遥瞻百里中玉帳坐休鈴下衛¶
<pb:KR4d0044_WYG_024-7a>¶
春衣行試舞雩風招擕直許威儀略戲笑深矜意氣融¶
流水髙山俱在眼知公令望共無窮¶
　　往得南嶽𤣥猿特善嘯立秋後風雨頗凉聲尤清¶
　　絶憐其山林之思為作七言¶
薄雲疎雨濕風枝衡岳猿啼憶此時囘首那無萬里感¶
向人時作一聲悲鍾儀故有南冠恨荘舄猶多舊國思¶
車馬紛紛九域客路傍翻笑斷腸為¶
　　過思鄉嶺南茂林清溪啼鳥㳺魚頗有佳趣¶
<pb:KR4d0044_WYG_024-7b>¶
山下囘溪溪上峯清輝相映㡬千重㳺魚出沒穿青荇¶
斷蝀蜿蜒奔白龍盡日浮雲横暗谷有時喧鳥語髙松¶
欲忘旅思行行逺無奈春愁處處濃¶
　　過臨波亭¶
綠楊芳草舊無蹊竹隖花源敵剡溪水影時翻高檻動¶
天形略抱曲城低逢迎野興鷗雙下㸃綴春愁鶯亂啼¶
宿雨楚山雲正滿髙樓莫上使人迷¶
　　至日宴水上嘔吐先醉上府公¶
<pb:KR4d0044_WYG_024-8a>¶
南極微陽中夜新碧池風物曉來春鼓鼙似動魚龍伏¶
旌斾不驚鷗鷺馴東閣于今待賢士西曹不意吐車茵¶
博陽氣度平津學雖賤猶堪頌得人¶
　　次韻奉和給事中(知蔡州呉/育作附)¶
律上陽和雖始煦罇前人意已生春濠梁且欲觀魚樂¶
淮郡何能致鹿馴為訪心朋猶縱棹況逢時雋與均茵¶
别車豈必辭沈醉更有髙陽倒載人¶
　　送沈康學士知常州(沈自博士出郡某少/時居客此州甚久)¶
<pb:KR4d0044_WYG_024-8b>¶
三科妙選漢臺臣君去分符牧逺人富貴湏為千騎長¶
中和好布萬家春山川陽羡由來勝謡俗延陵自古淳¶
曾是倦逰覉旅地送行曽羡兩朱輪¶
　　送栁舒州¶
金馬宿儒當世賢著書天祿自忘年中和屢以樂職用¶
九次方為耆老遷何恨一囘仍出守㑹湏千室看鳴絃¶
祗因閉閣江湖上正想遥心象魏前¶
　　送張蘇州¶
<pb:KR4d0044_WYG_024-9a>¶
始上蓬邱肅羽儀舊更臺省著清規懷章又下芙蓉闕¶
候騎先瞻鳥隼旂楚澤潦収騰駕逺廣陵濤起渡江遲¶
呉中事事皆竒勝還見風流太守詩¶
　　送刁越州¶
笑持符印下瀛州真得千巖萬壑㳺父老為郎無自苦¶
鑑中行樂不知秋居人舊俗多姚姒幕府連城半斗牛¶
太守㑹兼四千石璽書寧復久淹留¶
　　送修撰張待制知越州¶
<pb:KR4d0044_WYG_024-9b>¶
倦簪華筆直承明自請分符江外行真得蓬萊為治所¶
徑從雲漢濯塵纓山㳺訪古窮書穴春事劭農見象耕¶
若向鑑中望明月㑹吟還肯寄新聲¶
　　送張兵部知遂州¶
錦帳郎官錦里賢皁衣休直綵衣還懷章過邸驚羣吏¶
建節乘春感舊闗道側壺漿積遺愛里中牛酒慶承顔¶
朝廷孝治君先布更聴傳歌太學間¶
　　送彭待制知瀛州¶
<pb:KR4d0044_WYG_024-10a>¶
趙北燕南如掌平定知臺選寄長城雅歌不廢軍中樂¶
緩帶能令塞外清傾葢由來欣意氣著鞭從此想功名¶
㶚池送目邯鄲道倚瑟空多惜别聲¶
　　同鄰幾持國過杜和州¶
江南太守水齋居殘雪層氷正滿渠忽憶山陰乘興往¶
可憐心抱向人攄放歌浩蕩驚狂客換酒從容解佩魚¶
四座歡𠂻兩傾倒歸鞍欲犯夕鐘初¶
　　寄獻臣¶
<pb:KR4d0044_WYG_024-10b>¶
通塞由來自有期奏書未上莫嗟咨錐藏勉後三千客¶
舌在湏強百萬師固有青雲堪自致暫虚丹桂不為遲¶
如今相府聞名甚(章丞相/雅知君)應以雄文薦赤墀¶
　　離京後寄貢甫隠直哉生魄後一日雨中作¶
清川如帶屢囘環信宿猶居百里間敢恨淹留同桂渚¶
正憐風雨似梁山月殘虚魄無由共雲映高樓不可攀¶
郤怪夢中翻識路化為蝴蝶一飛還¶
　　伯鎮出都後見寄¶
<pb:KR4d0044_WYG_024-11a>¶
疉鼓鳴笳太守船都人傾注似登仙舊逰俯仰成陳迹¶
離思紛紜遶别絃愁目青楓空自極素書雙鯉不忘傳¶
恐君未得江湖樂追詔方将急用賢¶
　　寄劉景烈(前寄新詩未及答/移商陽闗部署)¶
漢設重闗斥塞垣詔移飛将護秋屯邊庭無復窺南牧¶
燕客時應祭北門清酒肥牛宴長日輕車精騎獵平原¶
窮途何必多垂淚况復詩書盛討論¶
　　寄隠直¶
<pb:KR4d0044_WYG_024-11b>¶
江漢相思山萬里君家少室定西東年華過去如流水¶
心事差池似老翁一世共爭蝸角上微生多付酒杯中¶
窮途何必多垂淚吾更㝠㝠笑阮公¶
　　寄王二十(先借王杜甫外集㑹集未及錄近從呉/生借本増多于王所收因悉抄冩分為)¶
　　(五巻又為作/序故報之)¶
昔借君家杜甫集無端卧疾不曾編近從霅上呉員外¶
復得遺文數百篇夫子刪詩吾豈敢古人同疾意相憐¶
(子美亦有/肺疾也)新書不惜傳将去悵望秦城北斗邊¶
<pb:KR4d0044_WYG_024-12a>¶
　　新居陳州城下讀書作¶
誅茅負郭楚人居泌水衡門自有餘數困米鹽希辟榖¶
素輕農圃重捐書絶糧尼父期先進畫卦羲皇序古初¶
千世風流尚在眼百年貧病不欺予¶
　　讀漢書¶
賈誼求為典屬國終軍願得使匈奴和親不及當時策¶
慷慨猶為大丈夫百年強敵輕中國一世竒功悲腐儒¶
聞道邊民尚嚴警異時囘首恨江湖¶
<pb:KR4d0044_WYG_024-12b>¶
　　連雨三日東軒讀書¶
雨中無復故人居寂寞閉門三日餘郤信袁安似有道¶
未知原憲定何如浮雲極目無由巻積蘚侵堦不易除¶
正賴髙眠堪自遣時時紛亂滿床書¶
　　次韻滕岳州謝王南郡酒¶
誰信專城千騎居空齋圗籍兩三厨銷憂盡付鴟夷酒¶
乘興兼忘阮籍塗愛客誰先魏公子長貧郤愛范萊蕪¶
歸軒仍有東門餞顯父還湏至百壺¶
<pb:KR4d0044_WYG_024-13a>¶
　　和章伯鎮¶
南上湘潭誰記初北還宣室受釐餘共憐賈傅才無敵¶
真作揚雄老著書調笑羣騶飢欲死去來千騎樂何如¶
洞庭木下鱸魚熟三嘆新詩重起予¶
　　和滕巴陵寄張虢州¶
明府功名期壮年滯留中路鬢成斑豈知汲黯輕為郡¶
真為劉伶善閉闗歸夢未嘗離帝所謫仙寧久混人間¶
㑹看使者持三節緩帶輕裘且自閒¶
<pb:KR4d0044_WYG_024-13b>¶
　¶
　¶
　¶
　¶
　¶
　¶
　¶
　公是集巻二十四¶
